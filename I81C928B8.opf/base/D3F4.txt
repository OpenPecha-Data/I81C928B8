༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
|
Work:
LCCN:
W8LS19015
n/a
ImageGroup: 118LS19017
ISBN:
n/a
vas 19017
Title:
ཧལ་གདམས་བསྡུས་འགྲེལ་སྐོར་བཞུགས་སོ།
hal gdams bsdus 'grel skor bzhugs sol
to-be-supplied
Author:
to-be-supplied
n/a
Descriptor:
Original Publication:
Place:
Publisher:
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



ག་མཛོད་ཆེན་རྩོམ།
༄༅། །ཞལ་གདམས་བསྡུས་འགྲེལ་
སྐོར་བཞུགས་སོ། །
ཧི་མ་ལའི་རིག་མཛོད་འཚོལ་བསྡུ་ཕྱོགས་སྒྲིག་ཁང༌།
།



ཧི་མ་ལའི་རིག་མཛོད་ཆེན་མོ།
༄༅། །ཞལ་གདམས་བསྡུས་འགྲེལ་
སྐོར་བཞུགས་སོ། །
དྲེལ་དཀར། མཁན་བསོད་ནམས་དར་རྒྱས།
ཧི་མ་ལའི་རིག་མཛོད་ཆེན་མོའི་ཆེད་བསྒྲིགས་པོད་ཕྲེང་། ༼ ༡༢
མི་རིགས་དཔེ་སྐྲུན་ཁང་།



ཧི་མ་ལའི་རིག་མཛོད་ཁང་ཆེན་མོའི་ལས་སྒྲུབ་གཙོ་འཛིན་ལྷན་ཚོགས།
ཧི་མ་ལའི་རིག་མཛོད་ཁང་སྤྱིའི་གཙོ་འཛིན་པ་གཙོ་བོ། རྫ་ཀི ལུང་དབོན་སྤྲུལ་ཚེ་རིང་རྡོ་རྗེ།
ཧི་མ་ལའི་རིག་མཛོད་ཁང་སྤྱིའི་གཙོ་འཛིན་པ་གཞོན་པ། རྨེ་གྲྭ ཚེ་རིང་བསམ་འགྲུབ།
རིག་མཛོད་ཁང་གི་དབུ་ཁྲིད་ཚན་ཆུང་།
ཨ་དྲེལ་བཀྲ་ཤིས་འོད་ཟེར། ཟླ་བ་འོད་ཟེར། པཎ་ཆེན་རྒྱལ། ཐུབ་བསྟན། སྒྱིས་ཚང་སྨོན་ལམ།
རིག་མཛོད་རྩོམ་སྒྲིག་སྡེ་ཁག།
བསོད་ནམས་བཀྲ་ཤིས། ཆོས་ལྷ། མགོན་པོ་མཚོ། དབྱངས་ཅན་ལྷ་མོ། པདྨ་ཀུན་གྲོལ། ཀུན་དགའ།
དཀོན་མཆོག་བསོད་ནམས།
རིག་མཛོད་བསྡུ་སྒྲིག་པའི་སྡེ་ཁག
ལྷག་པ་དཀར། དགེ་ལེགས་འབྱུང་གནས། པདྨ། ངག་དབང་ལྷ་མོ། རྒྱ་མཚོ་སྐྱིད། དབྱངས་ཅན་སྒྲོལ་མ།
མགོན་པོ་མཚོ། འཇམ་དབྱངས་མཚོ། རྡོ་རྗེ་དབང་རྒྱལ། རབ་བརྟན། པདྨ་སྐྱབས། བློ་བཟང་རབ་བརྟན།
རྡོ་རྗེ་དབང་འདུས།
དབུ་ལྡེབ་ཡིག་གཟུགས་པ། མཁན་ཀླུ་སྒྲུབ་དབང་ཕྱུག
དཔེ་སྒྲིག་ལག་རྩལ་པ། ཤེས་རབ་རྒྱ་མཚོ། པདྨ་དབྱངས་ཅན།
དོ་དམ་པའི་སྡེ་ཁག
པདྨ། ལྷུན་གྲུབ་རྡོ་རྗེ། པདྨ་མཁའ་འགྲོ། ཡེ་ཤེས་མཁའ་འགྲོ། བསོད་ནམས་ཆོས་འཕེལ། བསོད་ནམས་སྐྱིད།



དཀར་ཆག་
ངེས་པ་དོན་གྱི་དགེ་བའི་བཤེས་གཉེན་མཁན་ཆེན་དམ་པ་རིན་པོ་ཆེ་པདྨ་ཆོས་དབྱིངས་ཁྱབ་
བརྡལ་གྱིས་མཛད་པའི་ཞལ་གདམས་ཀྱི་བསྡུས་འགྲེལ། ..….…….……..
རྒྱལ་བའི་སྲས་ཀྱི་ལག་ལེན་སུམ་ཅུ་སོ་བདུན་མ་ཡི་མཆན་འགྲེལ་པདྨ་ཆོས་དབྱིངས་ཁྱབ་བརྡལ་
གྱི་གསུང་ལ་བརྟེན་ནས་བྲིས་པ་བློ་གསལ་ཐར་པ་ལ་འཇུག་པའི་ཐེམ་སྐས། ............ 100
ཀླ་ཀློའི་མུན་སེལ་ཉི་མ་ཡི་ཟིན་བྲིས་ཆོས་རྗེ་བླ་མ་པདྨ་ཆོས་དབྱིངས་ཁྱབ་བརྡལ་གྱི་ཞལ་ལུང་མན་
ངག་ནོར་བུའི་མཛོད་ཁང་། .
............. 263
སྙིང་གཏམ་སུམ་ཅུ་པ་ཆོས་རྗེ་བླ་མའི་གསུང་ཚིག་ཟིན་ཅི་ནུས་སུ་བཀོད་པ།.............



༄༅། །ངེས་པ་དོན་གྱི་དགེ་བའི་བཤེས་གཉེན་མཁན་ཆེན་དམ་པ་རིན་
པོ་ཆེ་པདྨ་ཆོས་དབྱིངས་ཁྱབ་བརྡལ་གྱིས་མཛད་པའི་
ཞལ་གདམས་ཀྱི་བསྡུས་འགྲེལ་
བཞུགས་སོ། ། །
དེ་ཡང་དང་པོ་དུས་གསུམ་རྒྱལ་བ་ཐམས་ཅད་ཀྱི་ངོ་བོ་དང་གཉིས་སུ་མེད་པ་
ཕ་གཅིག་བཀའ་དྲིན་མཚུངས་པ་མེད་པའི་དྲིན་ཆེན་རྩ་བའི་བླ་མ་རྗེ་བོ་ལྟ་བུ་མ་རྒན་
འགྲོ་བ་ཡོངས་ཀྱི་དེད་དཔོན་སྐྱབས་མེད་ལོང་བ་བཤེས་མེད་ཐང་སྟོང་དུ་འཁྱམས་པ་
ལྟ་བུའི་སེམས་ཅན་ཐམས་ཅད་ལ་མགོན་མཛད་པའི་མགོན་པོ་ཚེ་འདི་ཕྱིའི་བདེ་སྐྱིད་
མ་ལུས་པ་འབྱུང་བའི་གཏེར་ལྟ་བུའི་བཀའ་དྲིན་གསུམ་ལྡན་གྱི་བླ་མ་ནི་གོང་ན་མེད་པ་
ཡིན་ཏེ། །
ཇོ་བོ་རྗེ་ལྷ་གཅིག་གི་ཞལ་ནས་ཀྱང་། གྲོགས་དག་བྱང་ཆུབ་མ་ཐོབ་བར་དུ་བླ་མ་
དགོས་པས་བླ་མའི་གདམས་ངག་ཉོན། བདེ་བ་ཐམས་ཅད་བླ་མའི་བྱིན་རླབས་ལ་རག་
ལས་པས་དྲིན་ལན་གཟོ་བར་མཛོད། ཅེས་གསུངས་སོ། །
དེའི་དོན་ནི། དགེ་བའི་གྲོགས་པོ་དག་གིས་བླ་ན་མེད་པ་རྫོགས་པའི་བྱང་ཆུབ་
ཀྱི་གོ་འཕང་འཐོབ་པར་འདོད་ན་བྱང་ཆུབ་སྙིང་པོ་མ་ཐོབ་ཀྱི་བར་དུ་བླ་མ་དགོས་པས་
རྒྱུན་དུ་བླ་མ་དགེ་བའི་བཤེས་གཉེན་དམ་པ་རྣམས་ལ་བསྟེན་པར་བྱོས། ཆོས་ཐམས་



ཞལ་གདམས་བསྡུས་འགྲེལ་སྐོར།
ཅད་ཀྱི་ཆོས་ཉིད་ཡེ་སྟོང་སྤྲོས་པ་ཐམས་ཅད་དང་བྲལ་བའི་གནས་ལུགས་ཀྱི་དོན་ཇི་
བཞིན་མ་རྟོགས་ཀྱི་བར་དུ་ཐོས་པ་དགོས་པས་བླ་མའི་གདམས་ངག་ལ་ཉན་ཏེ་ཅི་མི་
སྙམ་དུ་མི་འཇོག་པར་དེའི་དོན་ཉམས་སུ་ལེན་པར་མཛོད། གནས་སྐབས་ཀྱི་ཕན་པ་
དང་མཐར་ཐུག་གི་བདེ་བ་ཐམས་ཅད་བླ་མའི་བྱིན་རླབས་ཁོ་ན་ལ་རག་ལས་པ་ཡིན་
པས་དུས་དང་རྣམ་པ་ཐམས་ཅད་དུ་དཔལ་ལྡན་བླ་མའི་བཀའ་དྲིན་གཟོ་བར་མཛོད་
ཅིག་དང་། བརྒྱུད་གསུམ་དཔལ་ལྡན་བླ་མའི་དགོངས་རྒྱུད་ཀྱི་རྟོགས་པ་མ་ལུས་རྒྱུད་ལ་
འཕོ་བར་འགྱུར་བ་ཡིན་ནོ། ། །
རྒྱུད་ལས།
གང་གིས་བསྐལ་བ་བྱེ་བ་རུ། །
ལྷ་སྐུ་འབུམ་ཕྲག་སྒོམ་པ་ལས། །
བླ་མ་སྐད་ཅིག་དྲན་པ་མཆོག །
ཅེས་གསུངས་སོ། །དེའི་དོན། སྐྱེ་བོ་གང་ཞིག་གིས་བསྐལ་བ་བྱེ་བ་རུ་འབད་པ་
དང་བརྩོན་པ་རྒྱ་ཆེན་པོའི་སྒོ་ནས་ལྷ་སྐུ་འབུམ་ཕྲག་གཅིག་སྒོམ་པ་ལས་གནས་ལུགས་
ཀྱི་དོན་རྒྱུད་ལ་སྐྱེ་ཞིང་གྲོལ་བར་བྱེད་པའི་ཐབས་ལ་བཀའ་དྲིན་གསུམ་ལྡན་གྱི་བླ་མ་
སྐད་ཅིག་གཅིག་ལ་དྲན་པ་དེ་མཆོག་ཡིན་ནོ། །
ས་ར་ཧའི་ཞལ་ནས།
བླ་མའི་སྨྲས་པ་གང་གི་སྙིང་ཞུགས་པ། །
ལག་པའི་མཐིལ་ན་གནས་པའི་གཏེར་མཐོང་འདྲ། །
ཞེས་གསུངས་སོ། །དེའི་དོན། བླ་མའི་ཟབ་པ་དང་རྒྱ་ཆེ་བའི་གདམས་པ་ཇི་ལྟར་



ཧི་མ་ལའི་རིག་མཛོད་ཆེན་མོ།
སྨྲས་པ་ཐམས་ཅད་སྐལ་ལྡན་གྱི་སྐྱེས་བུ་གང་གི་སྙིང་ལ་ཞུགས་པ་དེ་ལ། ཆོས་ཉིད་ཀྱི་
དོན། དཔེར་ན། ལག་པའི་མཐིལ་ན་གནས་པའི་དགོས་འདོད་འབྱུང་བའི་གཏེར་མངོན་
སུམ་དུ་མཐོང་བ་དང་འདྲ་བར་གྱུར་པ་ཡིན་ནོ། །
ཡོན་ཏན་མཛོད་ལས།
སྲིད་པའི་མཚོ་ལས་སྒྲོལ་བའི་གྲུ་བོ་ཆེ། །
ལམ་མཆོག་འཁྲུལ་པར་མི་འགྱུར་དེད་དཔོན་དངོས། །
ལས་ཉོན་མེ་ཚོགས་འཛོམས་པའི་བདུད་རྩིའི་ཆར། །
མ་རིག་མུན་པ་སེལ་བའི་ཉི་ཟླར་མཚུངས། །
ཐེག་པ་ཤིན་ཏུ་ཆེ་བའི་ས་གཞི་འདྲ། ། །
ཕན་དང་བདེ་བའི་འབྱུང་གནས་དཔག་བསམ་ཤིང་། །
ཆོས་ཀྱི་མཛོད་ལྡན་བུམ་པ་བཟང་པོ་སྟེ། །
ཀུན་འབྱུང་ཡིད་བཞིན་ནོར་བུ་ལས་ཀྱང་ལྷག ། །
ཀུན་ལ་སྙོམས་པར་བྱམས་པའི་ཕ་མ་ཡིན། །
ཆེ་བའི་མྱུར་བའི་སྙིང་རྗེ་ཆུ་ཀླུང་མཚུངས། །
འཕོ་འགྱུར་མེད་པའི་དགའ་བ་རི་དབང་འདྲ། །
འཁྲུགས་པ་མེད་པའི་བཏང་སྙོམས་ཆར་སྤྲིན་བཞིན། །
ཞེས་གསུངས་སོ། །དེའི་དོན། སྲིད་པའི་རྒྱ་མཚོ་ཆེན་པོ་ལས་སྒྲོལ་བའི་གྲུ་བོ་ཆེ་
དང་འདྲ་བར་ངེས་པ་དང༌། ལམ་མཆོག་ཟབ་མོ་ལས་འཁྲུལ་བར་མི་འགྱུར་བའི་དེད་
དཔོན་དངོས་དང་འདྲ་བར་ངེས་པ་དང་། མ་རིག་ལས་ཉོན་གྱི་མེ་ཚོགས་འཇོམས་པར་



ཞལ་གདམས་བསྡུས་འགྲོལ་སྐོར།
བྱེད་པའི་བདུད་རྩིའི་ཆར་དང་འདྲ་བར་ངེས་པ་དང༌། བླང་དོར་གྱི་ཐར་བའི་ལམ་སྒྲིབ་
པའི་མ་རིག་པ་སེལ་བའི་ཉི་ཟླ་དང་མཚུངས་པར་ངེས་པ་དང་། ཐེག་པ་ཤིན་ཏུ་ཆེ་བ་ས་
གཞི་དང་འདྲ་བར་ངེས་པ་དང་། ཕན་པ་དང་བདེ་བའི་འབྱུང་གནས་དཔག་བསམ་གྱི་
ཤིང་དང་འདྲ་བར་ངེས་པ་དང་། ཆོས་ཀྱི་མཛོད་ལྡན་གྱི་བུམ་པ་བཟང་པོ་ལྟ་བུ་སྟེ་སྐྱེ་
འགྲོ་ཀུན་ལ་དགོས་འདོད་མ་ལུས་པ་འབྱུང་བའི་ཡིད་བཞིན་གྱི་ནོར་བུ་རིན་པོ་ཆེ་ལས་
ཀྱང་ལྷག་པར་ངེས་པ་དང་། ཀུན་ལ་སྙོམས་པར་བྱམས་བརྩེ་ལྡན་པའི་ཕ་མ་ལྟ་བུ་ཡིན་
ནོ༑ །ཆེ་ཞིང་མྱུར་བའི་སྙིང་རྗེ་ཆུ་ཀླུང་དང་མཚུངས་པར་ངེས་པ་དང་། ནམ་ཡང་འཕོ་
འགྱུར་མེད་པའི་དགའ་བ་རི་ཡི་དབང་པོ་དང་འདྲ་བར་ངེས་པ་དང་། འཁྲུགས་པ་མེད་
པའི་བཏང་སྙོམས་ཆར་སྤྲིན་བཞིན་དུ་འདྲ་བར་ངེས་པ་ཡིན་ནོ། །དེ་ལྟ་བུའི་བླ་མ་ནི་
དུས་གསུམ་སངས་རྒྱས་ཀུན་དང་ཡོན་ཏན་མཉམ་ཞིང་གནོད་པ་བྱས་ཀྱང་བདེ་བའི་
ལམ་དང་འབྲེལ་ན་ཟོལ་མེད་དད་པས་བསྟེན་པའི་སྐྱེས་བུ་དེ་ལ་མངོན་མཐོ་དང་ངེས་
ལེགས་སོགས་ཀྱི་ཡོན་ཏན་ཆར་བཞིན་དུ་འབེབས་པར་འགྱུར་བ་ཡིན་ནོ། །
འཕགས་པ་སྡུད་པ་ལས།
སློབ་མ་བཟང་པོའི་བླ་མ་གུས་ལྡན་དེ་དག་གིས། །
བླ་མ་མཁས་པ་དག་ལ་རྟག་ཏུ་བསྟེན་པར་བྱ། ། །
ཅིའི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་། ། །
ཞེས་གསུངས་སོ། །དེའི་དོན། སྐལ་བ་དང་ལྡན་པའི་སློབ་མ་བཟང་པོ་བླ་མ་ལ་
གུས་པ་དང་ལྡན་པ་དེ་དག་གིས་བླ་མ་མཁས་པ་དག་ལ་རྟག་ཏུ་བསྟེན་པར་བྱ་དགོས་པ་
ཡིན་ལ། ཅིའི་ཕྱིར་ཞེ་ན་མཁས་པའི་ཡོན་ཏན་མཐའ་དག་དེ་ལས་འབྱུང་བར་ངེས་པ་



ཧི་མ་ལའི་རིག་མཛོད་ཆེན་མོ།
ཡིན་པའི་ཕྱིར་རོ། །
ཨ་ཏི་བཀོད་པ་ལས།
དྲིན་ལན་ལྡན་པའི་བླ་མ་དེ། །
སྤྱི་བོའི་གཙུག་གམ་སྙིང་གི་དཀྱིལ། །
ཡན་ལག་མཐིལ་དུ་གང་བསྒོམས་པ། །
སངས་རྒྱས་སྟོང་གི་དངོས་གྲུབ་ཀྱང་། ། །
གང་ཟག་དེ་ཡིས་འཛིན་པར་འགྱུར། །
ཞེས་གསུངས་སོ། །དེའི་དོན། རང་རང་གི་བཀའ་དྲིན་གསུམ་དང་ལྡན་པའི་བླ་མ་
དེ་དུས་རྣམ་ཀུན་ཏུ་སྤྱི་བོའི་གཙུག་གམ་སྙིང་གི་དཀྱིལ་དང་ཡན་ལག་གི་མཐིལ་དུ་གང་
སྒོམ་པ་ན་སྐལ་བཟང་སངས་རྒྱས་སྟོང་གི་མཆོག་ཐུན་མོང་གི་དངོས་གྲུབ་མ་ལུས་པ་
ཀུན་ཀྱང་གང་ཟག་དེ་ཡིས་འཛིན་པར་འགྱུར་བ་ཡིན་ནོ། །
རྒྱུད་ལས།
གང་གིས་རྡོ་རྗེ་སློབ་དཔོན་ཉིད། །
བཀུར་ཞིང་སྤྱི་བོར་སུས་བསྒོམ་པ། །
དེ་ལ་རྒྱལ་བས་བྱིན་གྱིས་རློབས། །
རྒྱལ་བའི་དགོངས་པ་དེ་ཡིས་འཛིན། །
ཞེས་གསུངས་སོ། །དེའི་དོན། གང་ཟག་གང་གིས་རྡོ་རྗེ་སློབ་དཔོན་དེ་ཉིད་བཀུར་
ཞིང་རང་གི་སྤྱི་བོ་རུ་སུས་བསྒོམས་པར་བྱས་ན་སྒོམ་པ་པོ་དེ་ལ་རྒྱལ་བས་རྒྱུད་བྱིན་གྱིས་
བརླབས་པར་བྱས་ཤིང་། དུས་གསུམ་རྒྱལ་བའི་དགོངས་པ་དེ་ཡིས་འཛིན་པར་འགྱུར་བ་



ཞལ་གདམས་བསྡུས་འགྲེལ་སྐོར།
ཡིན་ནོ། །
དམ་ཚིག་བཀོད་པའི་རྒྱུད་ལས།
མཚན་དང་དཔེ་བྱད་ལྡན་པའི་ལྷ། །
བསྐལ་བ་འབུམ་དུ་བསྒོམས་པ་ལས། །
བླ་མ་སྐད་ཅིག་དྲན་པ་མཆོག །
བསྙེན་སྒྲུབ་བཟླས་པ་ས་ཡ་བས། །
བླ་མའི་གསོལ་འདེབས་ལན་གཅིག་མཆོག །
ཅེས་གསུངས་སོ། །དེའི་དོན། མཚན་བཟང་པོ་སུམ་ཅུ། དཔེ་བྱད་བཟང་པོ་བརྒྱད་
ཅུ་སོགས་དང་ལྡན་པའི་ལྷ་སོགས་བསྐལ་བ་འབུམ་གཅིག་ཏུ་བསྒོམས་པ་ལས་བཀའ་
དྲིན་གསུམ་ལྡན་གྱི་བླ་མ་སྐད་ཅིག་ཙམ་ལ་དྲན་པ་དེ་མཆོག་ཏུ་གྱུར་པ་དང་ལྡན་པ་
ཡིན་ནོ། །ཡང་རང་རང་གིས་བསྙེན་སྒྲུབ་བཟླས་པ་ས་ཡ་བྱས་པ་བས་ཀྱང་བླ་མའི་གསོལ་
འདེབས་ལན་གཅིག་ཡིད་ལ་དྲན་པ་མཆོག་ཡིན་པའི་ཕྱིར་རོ། ། །
སྡོང་པོ་བཀོད་པ་ལས།
དགེ་བའི་བཤེས་གཉེན་རྣམས་ནི་ངན་སོང་ལས་སྐྱོབ་པའོ། །
ཆོས་མཉམ་པ་ཉིད་རྟོགས་པར་བྱེད་པ་དང་།
ལམ་བདེ་བ་དང་མི་བདེ་བ་སྟོན་པར་བྱེད་པ་དང་། །
བདག་གི་དཀར་པོའི་ཕྱོགས་ཐམས་ཅད་འཕེལ་བར་བྱེད་པའོ། །
ཞེས་གསུངས་སོ། །དེའི་དོན། བླ་མ་དགེ་བའི་བཤེས་གཉེན་དམ་པ་རྣམས་ཀྱིས་ནི་
བདག་གཞན་སེམས་ཅན་ཐམས་ཅད་ངན་སོང་གསུམ་གྱི་སྡུག་བསྔལ་ལས་སྐྱོབ་པར་བྱེད་



ཧི་མ་ལའི་རིག་མཛོད་ཆེན་མོ།
པའོ་ཞེས་ངན་སོང་གི་སྡུག་བསྔལ་ལས་སྐྱོབ་པར་བྱེད་པ་ཡིན་པར་བསྟན་པ་དང་། མ་
ཟད་ཆོས་ཐམས་ཅད་ཀྱི་གནས་ལུགས་མཉམ་པ་ཉིད་རྟོགས་པར་བྱེད་པའི་ལམ་སྟོན་པ་
པོ་ཡིན་པ་དང་། ལམ་དེ་ཡང་བདེ་བ་དང་མི་བདེ་བ་སོགས་མ་ནོར་བ་ཇི་བཞིན་སྟོན་པ་
བྱེད་པ་པོ་ཡིན་པ་དང་། བདག་གི་དུས་གསུམ་དུ་བསགས་པའི་དགེ་བ་དཀར་པོའི་
ཕྱོགས་ཐམས་ཅད་འཕེལ་བར་བྱེད་པའོ་ཞེས་པ་དེ་ལྟ་བུའི་བླ་མ་དགེ་བའི་བཤེས་གཉེན་
སོགས་ལ་བཟང་འབྲེལ་དགེ་བའི་ལས་ཀྱིས་དཀར་པོ་དགེ་བའི་ཕྱོགས་འཕེལ་བར་འགྱུར་
བ་དང་། ངན་འབྲེལ་མི་དགེ་བའི་ལས་སོགས་ཀྱིས་འབྲེལ་བ་བྱས་ན་མཐའ་མེད་པའི་
ངན་སོང་གསུམ་དུ་འགྲོ་བར་འགྱུར་བ་ཡིན་ནོ། །
དགོངས་འདུས་ལས།
གང་འདིར་མུན་པར་འཁྱམས་པ་ལ། །
བདེ་ཆེན་སྣང་བའི་ལམ་སྟོན་པ། །
སྐྱབས་ཆེན་བླ་མ་དེ་ཉིད་ལས། །
གཞན་གྱིས་སྐྱོབ་པར་ནུས་མ་ཡིན། །
ཞེས་གསུངས་སོ། །དེའི་དོན། ལས་རླུང་ཆུ་བོ་བཞིས་རྒྱུན་དུ་ཁྱེར་བའི་སྐྱེ་བོ་གང་
ཞིག སྲིད་པའི་གནས་འདིར་བླང་དོར་ལ་རྨོངས་ཤིང་མུན་པར་འཁྱམས་པར་གྱུར་པ་ན་
དེ་ལ་བདེ་ཆེན་སྣང་བའི་ལམ་སྟོན་པ་པོ་སྐྱབས་ཆེན་བླ་མ་དམ་པ་དེ་ཉིད་ལས་གཞན་སུ་
ཡང་མེད་དོ། །གཞན་ལྷ་མཐུ་བོ་ཆེ་དང་ཀླུ་མཐུ་བོ་ཆེ་སོགས་སྟོབས་དང་ནུས་རྩལ་ལྡན་
པ་སུ་ཞིག་འཇིག་རྟེན་འདིར་ཡོད་ཀྱང་། དེ་དག་གིས་གཞན་སྡུག་བསྔལ་ལས་ནམ་ཡང་
སྐྱོབ་པར་ནུས་པ་མ་ཡིན་པའི་ཕྱིར་རོ། །



ཞལ་གདམས་བསྡུས་འགྲེལ་སྐོར།
དགོངས་པ་འདུས་པ་ལས།
དེས་ན་སངས་རྒྱས་སྟོང་ཕྲག་ལ། །
བསྐལ་བ་སྟོང་དུ་མཆོད་བྱས་པས། །
བླ་མའི་བ་སྤུའི་ཁུང་རེ་ལ། ། །
ཙན་དན་ཐིགས་པ་གཅིག་བྱུག་པ། །
སྟོང་ཕྲག་ཆར་ཡང་ཡོད་པ་མིན། །
ཞེས་གསུངས་སོ། །དེའི་དོན། བླ་མ་ནི་ཡོན་ཏན་ཕུན་སུམ་ཚོགས་པ་དང་ལྡན་པ་
རྒྱུ་མཚན་དེས་ན་སངས་རྒྱས་སྟོང་ཕྲག་གཅིག་ལ་བསྐལ་བ་སྟོང་དུ་བསྙེན་བཀུར་སོགས་
ཀྱིས་མཆོད་པ་བྱས་པའི་བསོད་ནམས་དང་། བླ་མའི་བ་སྤུའི་ཁུང་བུ་རེ་ལ་ཙན་དན་གྱི་
རྡུལ་ཐིགས་པ་གཅིག་བྱུག་པ་དེ་ཡི་བསོད་ནམས་ནི་སྟོང་ཕྲག་གི་ཆར་ཡང་ཡོད་པ་མིན་
ནོ་
དགོངས་འདུས་ལས།
བསྐལ་བ་འབུམ་གྱི་སངས་རྒྱས་པས། །
བླ་མ་གཉན་པར་ཤེས་པར་བྱ། །
ཅི་ཕྱིར་བསྐལ་པའི་སངས་རྒྱས་རྣམས། །
བླ་མ་དག་ལ་བསྟེན་ནས་འབྱུང་། ། །
བླ་མ་མེད་པའི་གོང་རོལ་དུ། །
སངས་རྒྱས་འབྱུང་བར་ངས་མ་བཤད། །
ཅེས་གསུངས་སོ། །དེའི་དོན། བསྐལ་བ་འབུམ་ཕྲག་གཅིག་གི་སངས་རྒྱས་བས་



ཧི་མ་ལའི་རིག་མཛོད་ཆེན་མོ།
རང་གི་བཀའ་དྲིན་གསུམ་ལྡན་གྱི་བླ་མ་གཉན་པར་གྱུར་པ་ཡིན་པ་ཤེས་པར་བྱ་དགོས།
ཅི་ཡི་ཕྱིར་ཞེ་ན། བསྐལ་པའི་སངས་རྒྱས་རྣམས་བཀའ་དྲིན་གསུམ་ལྡན་གྱི་བླ་མ་དག་ལ་
བསྟེན་ནས་འབྱུང་བར་གྱུར་པ་ཡིན་ཏེ། བླ་མ་མེད་པའི་གོང་རོལ་དུ་སངས་རྒྱས་འབྱུང་
བར་ངས་མ་བཤད། དེ་ལྟར་དུ་དུས་གསུམ་གྱི་སངས་རྒྱས་ཐམས་ཅད་བླ་མ་དག་ལ་
བསྟེན་ནས་འབྱུང་བ་དང་། བླ་མ་མེད་པའི་གོང་རོལ་ན་སངས་རྒྱུས་འབྱུང་བ་མེད་པ་
ཤེས་དགོས་པ་ཡིན་པའི་ཕྱིར་རོ། ། །
ཡེ་ཤེས་རྒྱུ་མཚོའི་རྒྱུད་ལས།
གང་གིས་བླ་མའི་བྱ་བ་ལ། །
མཁས་པའི་སྐལ་ལྡན་གང་ཡིན་དེ། །
དུས་གསུམ་སངས་རྒྱས་ཐམས་ཅད་ལ། ། །
བསྐལ་བ་བྱེ་བ་དྲུག་འབུམ་དུ། །
ཕྱག་བྱས་པས་ནི་འདི་དོན་ཆེ། །
ཞེས་གསུངས་སོ། །དེའི་དོན། གང་བླ་མའི་བྱ་བ་སྒྲུབ་པར་བྱེད་པ་ལ་མཁས་པའི་
སྐལ་བ་དང་ལྡན་པའི་གང་ཟག་ཡིན་པ་དེ་ཡིས་ནི། དུས་གསུམ་རྒྱལ་བ་ཐམས་ཅད་ལ་
བསྐལ་བ་བྱེ་བ་འབུམ་དུ་ཕྱག་འཚལ་བར་བྱས་པའི་བསོད་ནམས་དང་ནི་བླ་མས་ཅི་
གསུང་སྒྲུབ་ཅིང་ཞབས་ཞུ་བྱས་ན་བསོད་ནམས་དེ་བས་ཆེ་བར་འབྱུང་བ་ཡིན་པའི་ཕྱིར་
ཡེ་ཤེས་རྒྱ་མཚོའི་རྒྱུད་ལས།
བླ་མས་བསྒོ་བ་བཞིན་བསྒྲུབས་ན། །



ཞལ་གདམས་བསྡུས་འགྲེལ་སྐོར། །
འདོད་པ་ཐམས་ཅད་འགྲུབ་པ་དང་། །
བསོད་ནམས་དཔག་ཏུ་མེད་པ་ཐོབ། །
རང་གི་རྫས་དང་ཡོ་བྱད་ཀྱིས། །
བླ་མ་མཉེས་པར་སུས་བྱས་པ། །
འདིས་ནི་ཁམས་གསུམ་འཁོར་བ་ལས། །
སྤྲུལ་སྐུའི་ཞིང་དུ་དབུགས་ཕྱུང་སྟེ། །
མྱ་ངན་འདས་པའི་སར་གཤེགས་སོ། །
ཞེས་གསུངས་སོ། །དེའི་དོན། བླ་མའི་ཇི་ལྟར་བསྒོ་བ་བཞིན་དུ་བསྒྲུབས་པར་བྱས་
ན་རང་རང་གི་འདོད་པ་ཐམས་ཅད་གེགས་མེད་དུ་འགྲུབ་པར་འགྱུར་བ་དང་། རང་ལ་
བསོད་ནམས་དཔག་ཏུ་མེད་པ་ཐོབ་ཅིང་རང་གི་རྫས་དང་ཡོ་བྱད་ཀྱིས་བླ་མ་ཐུགས་
མཉེས་པར་སུས་བྱས་པ་ན། འདིས་ནི་ཁམས་གསུམ་འཁོར་བ་ལས་ཐར་ཞིང་སྤྲུལ་སྐུའི་
ཞིང་དུ་དབུགས་ཕྱུང་སྟེ་ཐམས་ཅད་མྱ་ངན་ལས་འདས་པའི་སར་གཤེགས་སོ། །དེ་ལྟ་བུ་
བླ་མ་མཉེས་པའི་བསོད་ནམས་ལས་གྲོལ་བར་འགྱུར་བ་ཡིན་ནོ། །
དགོངས་འདུས་ལས།
ཆོས་ཀུན་མི་ཤེས་མ་རྟོགས་ཀྱང་། །
མཚན་ཉིད་བཟང་ལྡན་བླ་མ་ལ། །
བཀུར་ནས་རིམ་གྲོ་ཆེར་བྱས་པས། །
འཁོར་བའི་རྒྱ་མཚོ་བརྒལ་བར་འགྱུར། །
དཔེར་ན་ཞིང་རབ་གཤིན་པོ་ལ། །



ཧི་མ་ལའི་རིག་མཛོད་ཆེན་མོ་
ས་བོན་བཏབ་ན་བརྒྱ་འཕེལ་བཞིན། །
ཞེས་གསུངས་སོ། །དེའི་དོན། ཆོས་ཀྱི་དོན་ཡང་དག་པ་ཞིག་མི་ཤེས་པ་དང་མ་
རྟོགས་ཀྱང་། མཚན་ཉིད་དང་ལྡན་པའི་བླ་མ་དེ་དག་ལ་བསྙེན་བཀུར་བྱས་ནས་རིམ་གྲོ་
རྒྱ་ཆེར་བྱས་པས་འཁོར་བའི་རྒྱ་མཚོ་ཆེན་པོ་བརྒལ་བར་འགྱུར་བ་ཡིན་ཏེ། དཔེར་ན་
ཞིང་ས་རབ་ཏུ་ལྡན་པ་གཤིན་པོ་ཞིག་ལ་ས་བོན་བཏབ་པར་བྱས་ན་འབྲས་བུ་བརྒྱ་ཕྲག་
འཕེལ་བ་བཞིན་དུ། བླ་མ་དགེ་བའི་བཤེས་གཉེན་སོགས་ལ་བསྟེན་ན་བསོད་ནམས་དགེ་
བའི་འབྲས་བུ་བླ་ན་མེད་པ་འཕེལ་བར་འགྱུར་བ་ཡིན་ནོ། །
ཡེ་ཤེས་རྒྱ་མཚོའི་རྒྱུད་ལས།
གལ་ཏེ་ཙན་དན་གུར་ཀུམ་མམ། །
དྲི་ཡིས་བླ་མ་མཉེས་བྱས་ན། །
བསྐལ་བ་བརྒྱ་ཕྲག་དུ་མར་ནི། །
སངས་རྒྱས་ཞིང་ཁམས་འབུམ་ཕྲག་ལ། །
མཆོད་ལས་བསོད་ནམས་ཁྱད་པར་འཕགས། །
སངས་རྒྱས་བྱང་ཆུབ་སེམས་དཔའ་ཡི། །
གཟུགས་སྐུ་སྟོང་ཕྲག་གཞལ་མེད་ལ། །
རིན་ཆེན་ལྔ་ཡིས་སྤྲས་པ་ལས། །
བླ་མའི་སྐྲ་འམ་བ་སྤུ་ཞིག །
རིན་ཆེན་ལྔ་ཡིས་བརྒྱན་པ་ན། །
འདི་ནི་བསོད་ནམས་ཕ་མཐའ་ཡས། །



ཞལ་གདམས་བསྡུས་འགྲེལ་སྐོར།
ཇི་ལྟར་དགེ་སློང་ཁྲིམས་ལྡན་པ། །
འབུམ་ཕྲག་དྲུག་ཅུ་རྩ་གཉིས་ལ། །
སྟོན་མོ་ལན་བདུན་བཅུ་གཅིག་ལས། །
བླ་མའི་ཞལ་དུ་འབྲས་ཆན་འབྲུ། །
རྡོག་མ་བདུན་གྲངས་བསོད་ནམས་ལ། །
བརྒྱ་སྟོང་ཁྲི་བདུན་ཆར་མི་ཕོད། །
ཅེས་གསུངས་སོ། །དེའི་དོན། གལ་ཏེ་རང་གིས་ཙན་དན་དང་གུར་ཀུམ་མམ་དྲི་
ཕུན་སུམ་ཚོགས་པ་དང་ལྡན་པ་དེ་ཡིས་བླ་མ་མཉེས་པར་བྱས་ན། བསྐལ་བ་བརྒྱ་ཕྲག་དུ་
མར་ནི་རྫོགས་པའི་སངས་རྒྱས་ཀྱིས་ཞིང་ཁམས་འབུམ་ཕྲག་གཅིག་ལ་མཆོད་པ་ཕུལ་བ་
ལས་བསོད་ནམས་དེ་བས་ཀྱང་ཁྱད་པར་འཕགས་པ་ཡིན་ནོ། །ཡང་སྤངས་རྟོགས་ཡོངས་
སུ་རྫོགས་པའི་སངས་རྒྱས་དང་བྱང་ཆུབ་སེམས་དཔའ་དེ་ཡི་གཟུགས་སྐུ་མཚན་དཔེ་
དང་ལྡན་པ་སྟོང་ཕྲག་བློས་གཞལ་དུ་མེད་པ་དེ་དག་ལ་རིན་ཆེན་ལྔ་ཡི་རྒྱན་གྱིས་སྤྲས་
པར་བྱེད་པ་ལས་བསོད་ནམས་དང་། བཀའ་དྲིན་གསུམ་ལྡན་གྱི་བླ་མའི་སྐྲའམ་བ་སྤུ་
ཉག་ཅིག་རིན་ཆེན་སྣ་ལྔ་ཡིས་བརྒྱན་པར་བྱས་པ་ན། འདི་ནི་བསོད་ནམས་ཁྱད་པར་
དང་ལྡན་པ་མཐའ་ཡས་པ་ཡིན་ནོ། །དཔེ་ཇི་ལྟར་ན་དགེ་སློང་ཚུལ་ཁྲིམས་དང་ལྡན་པ་
འབུམ་ཕྲག་དྲུག་ཅུ་རྩ་གཉིས་ལ་སྟོན་མོ་ལན་བདུན་ནམ་བཅུ་གཅིག་བྱས་པ་ལས་བསོད་
ནམས་དང་། བླ་མའི་ཞལ་དུ་འབྲས་ཆན་གྱི་འབྲུ་རྡོག་མ་བདུན་དྲངས་པའི་བསོད་
ནམས་ལ་བརྒྱ་སྟོང་ཁྲི་བདུན་ཆར་མི་ཕོད་པ་ཡིན་ནོ། །



ཧི་མ་ལའི་རིག་མཛོད་ཆེན་མོ།
ཐལ་འགྱུར་ལས།
མཚན་ཉིད་ལྡན་པའི་བླ་མ་ནི། །
ཡོན་ཏན་ཀུན་གྱི་འབྱུང་ཁུངས་བཞིན། །
རྫོགས་པའི་བྱང་ཆུབ་གཞི་འཛིན་པའོ། །
ཞེས་གསུངས་སོ། །དེའི་དོན། མཚན་ཉིད་ཡོངས་སུ་རྫོགས་པའི་བླ་མ་ནི་སྤང་
རྟོགས་ཀྱི་ཡོན་ཏན་མ་ལུས་པ་འབད་བརྩོན་མི་དགོས་པར་འབྱུང་བའི་འབྱུང་ཁུངས་
བཞིན་དུ་རྫོགས་པའི་བྱང་ཆུབ་ཐོབ་པའི་གཞི་འཛིན་པ་དེ་ཡིན་ནོ། །
རང་ཤར་ལས།
རྡོ་རྗེའི་དོན་ལྡན་སློབ་དཔོན་ནི། །
ངང་རྒྱུད་བཟང་ཞིང་སློབ་ལ་མཁས། །
དབང་ཐོབ་གསང་སྔགས་དོན་ལ་སྦྱོར། །
ཕྱི་ནང་བྱ་བ་ཐམས་ཅད་ཤེས། །
ཡི་དམ་ལྷ་དང་འདུ་འབྲལ་མེད། ། །
ཏིང་ངེ་འཛིན་ལས་ཡེངས་བ་མེད། །
རྫོགས་ཆེན་མན་ངག་དོན་ལྡན་པའི། །
གསང་སྔགས་གསང་བའི་རྒྱུད་ལ་མཁས། །
ཕྱི་ནང་བྱ་བ་ཐམས་ཅད་བྱེད། །
ལྟ་བའི་དོན་ལས་མི་འདའ་ཞིང་། །
ཕྱི་ནང་གསང་བའི་བྱ་བ་བཏང་། །



ཞལ་གདམས་བསྡུས་འགྲེལ་སྐོར།
ཡོན་ཏན་ནོར་བུ་རིན་ཆེན་ལྟར། །
ཟད་མེད་གཏེར་ལ་སྤྱོད་པའོ། །
ཞེས་གསུངས་སོ། །དེའི་དོན། རང་བཞིན་སྐྱེ་བ་མེད་པ་རྡོ་རྗེའི་དོན་དང་ལྡན་པའི་
སློབ་དཔོན་དེ་ནི། ངང་རྒྱུད་བཟང་ཞིང་སློབ་པ་ལ་མཁས་པར་གྱུར་པ་དང་། དབང་ཐོབ་
གསང་སྔགས་དོན་གྱི་གནད་ལ་སྦྱོར་བར་བྱེད་པ་དང་། ཕྱི་ནང་གི་བྱ་བ་ཐམས་ཅད་
གསལ་སྒྲིབ་མེད་པར་ཤེས་པར་འགྱུར་བ་ཡིན་ནོ། །ཡི་དམ་གྱི་ལྷ་དང་བདག་དམ་ཚིག་པ་
དང་ནམ་ཡང་འདུ་འབྲལ་མེད་པ་དང་། བདེ་གསལ་མི་རྟོག་པའི་ཏིང་ངེ་འཛིན་ལ་
མཉམ་པར་མཛད་ཅིང་དེ་ལས་ཡེངས་བ་མེད་པ་དང་། རང་བཞིན་རྫོགས་པ་ཆེན་པོའི་
མན་ངག་དོན་དང་ལྡན་པའི་བླ་མ་དེ་ནི། གསང་སྔགས་གསང་བའི་རྒྱུད་ལ་མཁས་ཤིང་
ཕྱི་ནང་གི་བྱ་བ་ཐམས་ཅད་ཚུལ་བཞིན་བྱེད་པར་འགྱུར་བ་དང་། ཆོས་ཐམས་ཅད་ཀྱི་
གནས་ལུགས་རང་བཞིན་སྐྱེ་བ་མེད་པ་ཡེ་སྟོང་འཛིན་མེད་སྤྲོས་པ་ཐམས་ཅད་དང་བྲལ་
བའི་ལྟ་བའི་དོན་ལས་མི་འདའ་བར་གྱུར་ཅིང་གཉུག་མའི་དོན་ལ་གནས་པ་དང་། ཕྱི་
ནང་གསང་པའི་བྱ་བ་ཐམས་ཅད་བློ་ཡིས་བཏང་ཞིང་ཡོན་ཏན་མ་ལུས་པ་འབྱུང་བའི་
ནོར་བུ་རིན་ཆེན་ལྟར་དགོས་འདོད་ཐམས་ཅད་འབད་མེད་དུ་འབྱུང་བའི་གཏེར་ལ་
ལོངས་སྤྱོད་པའོ། ། །
དཔལ་འབྱུང་གི་རྣམ་ཐར་ལས།
བྱང་ཆུབ་སེམས་དཔའི་བསོད་ནམས་ཐམས་ཅད་ནི་དགེ་བའི་བཤེས་གཉེན་གྱིས་
བསྲུངས་པའོ། །
ཞེས་གསུངས་སོ། །དེའི་དོན། རྒྱལ་སྲས་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་



ཧི་མ་ལའི་རིག་མཛོད་ཆེན་མོ་
བུའི་བསོད་ནམས་དེ་དག་ཐམས་ཅད་ནི། བླ་མ་དགེ་བའི་བཤེས་གཉེན་གྱིས་བསྲུངས་
པར་བྱས་པའོ། ། །
སྡོང་པོ་བཀོད་པའི་མདོ་ལས། ། །
དགེ་བའི་བཤེས་གཉེན་ནི་འཁོར་བའི་ཆུ་བོ་ཆེན་པོ་ལས་སྒྲོལ་བས་ན་མཉན་པ་
ལྟ་བུའོ། ། །
ཞེས་གསུངས་སོ། །དེའི་དོན། རང་གཞན་སེམས་ཅན་ཐམས་ཅད་ལ་ཐར་པ་དང་
ཐམས་ཅད་མཁྱེན་པའི་ལམ་སྟོན་པར་བྱེད་པའི་བླ་མ་དགེ་བའི་བཤེས་གཉེན་དམ་པ་
རྣམས་ནི། འཁོར་བ་སྡུག་བསྔལ་གྱི་རང་བཞིན་ཆུ་བོ་ཆེན་པོ་དཔེར་ན་རྒྱ་མཚོ་ལྟ་བུ་ལས་
སྒྲོལ་བར་བྱེད་པས་ན་གྲུ་བོ་དང་མཉན་པ་ལྟ་བུ་ཡིན་ནོ། །དེ་ལྟ་བུའི་དོན་གཉིས་ཀྱི་
དཔལ་ཕུན་སུམ་ཚོགས་པ་དང་ལྡན་པའི་བླ་མའི་འབངས་བདག་ལ་བརྩེ་བའི་ཐུགས་
རྗེས་སྐྱོངས་བར་མཛད་དུ་གསོལ་ཞེས་དེ་ལྟར་བརྗོད་ཅིང་ཕྱག་འཚལ་བ་དང་གསོལ་བ་
འདེབས་པར་བྱས་ན་བཀའ་དྲིན་གསུམ་ལྡན་གྱི་བླ་མ་དུས་གསུམ་རྒྱལ་བ་ཐམས་ཅད་
དང་ངོ་བོ་དབྱེར་མ་མཆིས་པ་ཡིན་པས། མཐའ་ཡས་པའི་སེམས་ཅན་ཐམས་ཅད་ལ་
ཉིན་ལན་གསུམ་མཚན་ལན་གསུམ་གཟིགས་ཤིང་ཐམས་ཅད་མ་དང་བུ་ལྟར་ཐུགས་
བརྩེ་བ་ཆེན་པོས་རྗེས་སུ་སྐྱོང་བར་ཞལ་བཞེས་མཛད་པ་ཡིན་ནོ། །ད་ལྟ་རང་ཅག་སྐྱེ་བོ་
ཐམས་ཅད་ཀྱིས་ཚེ་སྔོན་ཆད་རྣམ་དཀར་དགེ་བའི་འབྲས་བུ་ཅུང་ཟད་བསགས་པའི་
མཐུས་དེང་དུས་རང་རང་གིས་དལ་འབྱོར་བཅོ་བརྒྱད་ཚང་བའི་མི་ཡི་ལུས་རྟེན་བཟང་
པོ་འདི་ཐོབ་ཡོད་པའི་དུས་ཚོད་འདིར་དམ་པའི་ཆོས་དགེ་བ་བཅུ་སོགས་སྒྲུབ་པར་བྱེད་
པ་དང་སྡིག་པ་མི་དགེ་བཅུ་སོགས་སྤང་ཐབས་ལ་ཅི་ནུས་སུ་འབད་པ་དྲག་པོ་མ་བྱས་ན་



ཞལ་གདམས་བསྡུས་འགྲེལ་སྐོར།
ཕྱིས་ནས་འདི་འདྲ་བའི་ལུས་རྟེན་ཕུན་སུམ་ཚོགས་པ་ཞིག་འཐོབ་པར་མི་འགྱུར་བ་ཡིན་
ཏེ། དེ་ཡང་རྒྱུ་དཔེ་གྲངས་གསུམ་ལས་ཀྱང་ཐོབ་པར་དཀའ་བ་ཡིན་པར་གསུངས་པའི་
ཚུལ་ནི། །
མགོན་པོ་ཀླུ་གྲུབ་ཀྱིས།
རྒྱ་མཚོ་ཆེར་གཡེངས་གཉའ་ཤིང་བུ་ག་དང་། །
རུས་སྦལ་འཕྲད་པ་བས་ཀྱང་དུད་འགྲོ་ལས། །
མི་ཉིད་ཆེས་ཐོབ་དཀའ་བས་མི་དབང་གིས། །
དམ་ཆོས་སྤྱོད་པས་དེ་འབྲས་མཆིས་པར་མཛོད། །
ཅེས་གསུངས་སོ། །དེའི་དོན། མཐའ་ཡས་རྒྱ་མཚོ་ཆེན་པོའི་ཁར་གཡེངས་པའི་
གཉའ་ཤིང་བུ་ག་གཅིག་པ་ཅན་དེ་དང་རུས་སྦལ་ལོང་བའི་མགྲིན་པ་གཉིས་འཕྲད་པར་
དཀའ་བ་ཡིན་པ་དེ་བས་ཀྱང་དུད་འགྲོ་ལས་མི་ཉིད་དུ་གྱུར་བའི་ལུས་རྟེན་དེ་ཉིད་ཆེས་
ཐོབ་དཀའ་བའི་རང་བཞིན་ཡིན་པས། མི་ཡི་དབང་པོ་ཁྱེད་ཀྱིས་དལ་འབྱོར་གྱི་ལུས་
འདི་སྟོང་ཟད་དུ་མི་གཏོང་པར་དམ་པའི་ཆོས་སྤྱོད་པའི་སྒོས་དེ་འབྲས་མཆིས་པར་
མཛོད་ཅིག ཕྱི་ནས་འདི་འདྲ་བའི་ལུས་རྟེན་རྙེད་པར་མི་འགྱུར་བའི་ཕྱིར་རོ། །
ཞི་བ་ལྷས། །
རྒྱ་མཚོ་ཆེར་གཡེངས་གཉའ་ཤིང་གི །
བུ་གར་རུས་སྦལ་མགྲིན་ཆུད་ལྟར། །
མི་ཉིད་ཤིན་ཏུ་རྙེད་དཀའ་གསུངས། །
ཞེས་གསུངས་སོ། །དེའི་དོན་རྒྱ་མཚོ་ཆེན་པོའི་ཁ་ལ་གཡེངས་པའི་གཉའ་ཤིང་གི་
༽5



ཧི་མ་ལའི་རིག་མཛོད་ཆེན་མོ།
བུ་ག་དང་རུས་སྦལ་ལོང་བའི་མགྲིན་པ་གཉིས་ལྷན་ཅིག་ཏུ་འཕྲད་ཅིང་ཆུད་པར་དཀའ་
བ་ཡིན་ཞིང་། དེ་ལྟར་དལ་འབྱོར་བཅོ་བརྒྱད་ཚང་བའི་མི་ཡི་ལུས་རྟེན་ཕུན་སུམ་ཚོགས་
པ་དེ་ཉིད་ཀྱང་ཤིན་ཏུ་རྙེད་པར་དཀའ་བ་ཡིན་པར་སྔོན་བྱོན་གྱི་དམ་པ་རྣམས་ཀྱིས་
གསུངས་པ་ཡིན་ནོ། ། །
པན་ཆེན་གྲགས་པ་རྒྱལ་མཚན་གྱིས། །
དལ་འབྱོར་མི་ལུས་རྙེད་པ་འདི། །
ཕོ་སྒོ་མཐོ་བས་མ་ལགས་ཏེ། །
བསོད་ནམས་བསགས་པའི་འབྲས་བུ་ཡིན། ། །
ཞེས་གསུངས་སོ། །དེའི་དོན། དལ་འབྱོར་བཅོ་བརྒྱད་ཚང་བའི་མི་ཡི་ལུས་རྟེན་
ཤིན་ཏུ་རྙེད་དཀའ་འདི་རྙེད་པའང་རང་རང་ཕོ་སྒོ་མཐོ་བས་མ་ལགས་ཏེ། སྔོན་ཆད་
བསོད་ནམས་ཅུང་ཟད་བསགས་པའི་འབྲས་བུ་ཡིན་པའི་ཕྱིར་རོ། །
སྤྱོད་འཇུག་ལས།
འདི་འདྲའི་དལ་བ་རྙེད་གྱུར་ནས། །
བདག་གིས་དགེ་གོམས་མ་བྱས་ན། །
འདི་ལས་བསླུས་པ་གཞན་མེད་དེ། །
འདི་ལས་རྨོངས་པ་གཞན་མེད་དོ། །
ཞེས་གསུངས་སོ། ། དེའི་དོན། ཤིན་ཏུ་རྙེད་པར་དཀའ་བའི་དལ་འབྱོར་ཕུན་སུམ་
ཚོགས་པ་འདི་འདྲའི་དལ་བ་ཕུན་སུམ་ཚོགས་པ་རྙེད་པར་གྱུར་པ་དེ་ནས་བཟུང་སྟེ།
བདག་གིས་དགེ་བཅུ་སོགས་སྒྲུབ་ཅིང་དེ་དག་གི་དོན་ཡིད་ལ་གོམས་པར་མ་བྱས་ན་



ཞལ་གདམས་བསྡུས་འགྲེལ་སྐོར།
འདི་ལས་ཚེ་འདི་དང་ཕྱི་མ་ཀུན་ཏུ་བསླུས་པ་གཞན་ཞིག་མེད་དེ་མ་ཟད་འདི་ལས་
རྨོངས་པའང་གཞན་གང་ན་ཡང་མེད་དོ། །
བྱང་ཆུབ་སེམས་དཔའི་སྡེ་སྣོད་ལས།
མིར་གྱུར་པ་ནི་དཀའ་བ་སྟེ། །
མི་སྲིད་ཐོབ་པའང་དཀའ་བ་ཡིན། །
དམ་པའི་ཆོས་ཐོབ་དཀའ་བ་སྟེ། །
སངས་རྒྱས་འབྱུང་བའང་དཀའ་བ་ཡིན། །
ཞེས་གསུངས་སོ། །དེའི་དོན། སེམས་ཅན་གཞན་ལས་ཁྱད་པར་འཕགས་པའི་མིར་
གྱུར་པ་ནི་ཤིན་ཏུ་རྙེད་པར་དཀའ་བ་སྟེ། དེ་བས་ཀྱང་མི་ཡི་སྲོག་ཐོབ་པའང་ཤིན་ཏུ་
རྙེད་པར་དཀའ་བ་ཡིན་ནོ། །དལ་འབྱོར་དང་མིའི་སྲོག་སོགས་མ་ཐོབ་ན་ཟབ་དང་རྒྱ་ཆེ་
བའི་དམ་པའི་ཆོས་ཀྱང་ཐོབ་པར་དཀའ་བ་སྟེ། བླང་དོར་གྱི་ལམ་སྟོན་པར་བྱེད་པའི་
སངས་རྒྱས་སོགས་འབྱུང་བའང་དཀའ་བ་ཡིན་ནོ། །
སྙིང་རྗེ་པདྨ་དཀར་པོའི་མདོ་ལས།
མིར་སྐྱེ་བ་ནི་རྙེད་པར་དཀའ།
དལ་བ་ཕུན་སུམ་ཚོགས་པའང་རྙེད་པར་དཀའ།
སངས་རྒྱས་འཇིག་རྟེན་དུ་འབྱུང་བའང་རྙེད་པར་དཀའ།
དགེ་བའི་ཆོས་ལ་འདུན་པའང་རྙེད་པར་དཀའ། །
ཡང་དག་པའི་སྨོན་ལམ་ཡང་རྙེད་པར་དཀའ་བ་ལགས་སོ། །
ཞེས་གསུངས་སོ། །དེའི་དོན། སེམས་ཅན་རང་རང་ལ་སྔོན་བསགས་བསོད་ནམས་



ཧི་མ་ལའི་རིག་མཛོད་ཆེན་མོ།
བསགས་པའི་འབྲས་བུ་མེད་ན་མི་ཉིད་དུ་སྐྱེ་བ་ནི་ཤིན་ཏུ་རྙེད་པར་དཀའ་བ་ཡིན་པ་
དང་། དལ་འབྱོར་བཅོ་བརྒྱད་ཚང་བའི་མི་ལུས་ཕུན་སུམ་ཚོགས་པའང་ཤིན་ཏུ་རྙེད་
པར་དཀའ་བ་ཡིན་པ་དང་། སྤངས་རྟོགས་ཡོངས་སུ་རྫོགས་པའི་སངས་རྒྱས་ཀྱང་དཔེར་
ན་ཨུ་དུམ་ཝ་རའི་མེ་ཏོག་བཞིན་དུ་འཇིག་རྟེན་ཁམས་འདིར་འབྱུང་བའང་རྙེད་པར་
དཀའ་བ་ཡིན་པ་དང་། ཚེ་འདི་ཉིད་དུ་བླ་མེད་རྫོགས་པའི་སངས་རྒྱས་ཀྱི་སར་བགྲོད་
པར་བྱེད་པའི་ཐབས་ཟབ་མོ་རྨད་དུ་བྱུང་བའི་ཆོས་ལ་འདུན་པའང་རྙེད་པར་དཀའ་བ་
ཡིན་པ་དང་། དུས་གསུམ་རྒྱལ་བ་ཐམས་ཅད་ཀྱི་ཐུགས་ཀྱི་བཞེད་དོན་མཐའ་དག་
འགྲུབ་པའི་ཡང་དག་པའི་སྨོན་ལམ་དེ་ཡང་རྙེད་པར་དཀའ་བ་ཡི་རང་བཞིན་ལགས་སོ། །དེ་
རྣམས་ཡང་དག་པ་ཞིག་འགྲུབ་ཅིང་ཉམས་སུ་ལེན་པར་བྱས་ན་ཚེ་འདིའམ་སྐྱེ་བ་གཞན་
གྱི་བར་མ་ཆོད་པར་རང་བཞིན་སྐྱེ་བ་མེད་པ་སྤྲོས་པ་ཐམས་ཅད་དང་བྲལ་བའི་གདོད་
མའི་གཞི་དབྱིངས་སུ་གྲོལ་ཞིང་སྐུ་བཞིའི་རྒྱལ་སར་ལ་དབང་འབྱོར་བ་ཡིན་ནོ། །
འཕགས་པ་སྡོང་བོ་བཀོད་པའི་མདོ་ལས་ཀྱང་། མི་ཁོམ་པ་བརྒྱད་ལས་བཟློག་
པའང་རྙེད་པར་དཀའ། མིར་གྱུར་པའང་རྙེད་པར་དཀའ། དལ་བ་ཕུན་སུམ་ཚོགས་
པ་རྣམ་པར་དག་པ་ཡང་རྙེད་པར་དཀའ། སངས་རྒྱས་འབྱུང་བའང་རྙེད་པར་དཀའ།
དབང་པོ་མ་ཚང་བ་མེད་པ་ཡང་རྙེད་པར་དཀའ། སངས་རྒྱས་ཀྱི་ཆོས་ཉན་པ་ཡང་རྙེད་
པར་དཀའ། སྐྱེས་བུ་དམ་པ་དང་འགྲོགས་པ་ཡང་རྙེད་པར་དཀའ། ཡང་དག་པའི་དགེ་
བའི་བཤེས་གཉེན་རྣམས་ཀྱང་རྙེད་པར་དཀའ། ཡང་དག་པའི་འཚོ་བ་ཡང་རྙེད་པར་
དཀའ། མིའི་འཇིག་རྟེན་ན་ཆོས་དང་རྗེས་སུ་མཐུན་པའི་ཆོས་ལ་ནན་ཏན་བྱེད་པ་ཡང་
རྙེད་པར་དཀའ། ཞེས་གསུངས་སོ། །



ཞལ་གདམས་བསྡུས་འགྲེལ་སྐོར།
དེའི་དོན། སེམས་ཅན་རྣམས་མི་ཁོམ་པ་རྣམ་པ་བརྒྱད་པོ་དེ་ལས་བཟློག་པར་
གྱུར་པའང་རྙེད་པར་དཀའ་བ་དང་། དེ་ལས་བཟློག་ཅིང་མིར་གྱུར་པའང་རྙེད་པར་
དཀའ་བ་དང་། དལ་བ་བརྒྱད་དང་འབྱོར་བཅུ་སོགས་ཕུན་སུམ་ཚོགས་པ་རྣམ་པར་དག་
པ་དེ་ཡང་རྙེད་པར་དཀའ་བ་དང་། སྤངས་རྟོགས་ཡོངས་སུ་རྫོགས་པའི་སངས་རྒྱས་
ཀྱང་འཇིག་རྟེན་འདིར་འབྱུང་བའང་དཀའ་བ་དང་། དབང་པོ་མ་ཚང་བ་མེད་པ་ཡང་
ཤིན་ཏུ་རྙེད་པར་དཀའ་བ་དང་། སངས་རྒྱས་ཀྱི་ཟབ་དང་རྒྱ་ཆེ་བའི་དམ་པའི་ཆོས་ལ་
ཉན་པ་ཡང་རྙེད་པར་དཀའ་བ་དང་། ཡང་དག་པའི་བླ་མ་དགེ་བའི་བཤེས་གཉེན་དམ་
པ་ཡང་རྙེད་པར་དཀའ་བ་དང༌། ཡང་དག་པའི་ཚུལ་དེ་དག་མ་ནོར་པ་ཇི་བཞིན་རྗེས་
སུ་བསྟན་པ་ཉེ་བར་བསྒྲུབས་པ་དེ་ཡང་རྙེད་པར་དཀའ་བ་དང༌། ཡང་དྲི་མ་མེད་པའི་
ཏིང་ངེ་འཛིན་གྱིས་འཚོ་བ་ཡང་རྙེད་པར་དཀའ་བ་དང་། མིའི་འཇིག་རྟེན་གྱི་ཁམས་
འདི་ན་ཆོས་དང་རྗེས་སུ་མཐུན་པའི་ཆོས་ལ་བརྩོན་པ་དྲག་པོས་ནན་ཏན་བྱེད་པའང་
རྙེད་པར་དཀའ་བ་དང་ལྡན་པའི་ཕྱིར་རོ། །
རྣམ་སྣང་མངོན་བྱང་ལས།
འཇིག་རྟེན་དུ་ནི་ཀུན་མཁྱེན་དག །
ཨུ་དུམ་བཱ་རའི་མེ་ཏོག་བཞིན། །
བརྒྱ་ལམ་ཡང་ནི་རེས་འགའ་ཞིག །
འབྱུང་འགྱུར་ཡང་ནི་མི་འབྱུང་ངོ༌། ། །
ཞེས་གསུངས་སོ། །དེའི་དོན། སྐྱེ་དགུ་ཐམས་ཅད་ཚེ་ཐུང་བ་དང་ནད་མང་བའི་
འཇིག་རྟེན་དུ་ནི་ཀུན་མཁྱེན་རྫོགས་པའི་སངས་རྒྱས་དེ་དག་དཔེར་ན་ཨུ་དུམ་བཱ་རའི་



ཧི་མ་ལའི་རིག་མཛོད་ཆེན་མོ།
མེ་ཏོག་བཞིན་དུ་དུས་བརྒྱ་ལམ་ཡང་ནི་རེས་འགའ་ཙམ་ཞིག་ཏུ་བྱུང་བར་འགྱུར་ཡང་
ནི་དུས་ཐམས་ཅད་དུ་མི་འབྱུང་ངོ༌། །དེ་བཞིན་དུ་དལ་འབྱོར་བཅོ་བརྒྱད་ཚང་བའི་མི་
ལུས་འདི་ཡང་སྔོན་བསགས་དགེ་བའི་འབྲས་བུ་སོགས་ཡང་དག་པ་ཞིག་མེད་ན་ནམ་
ཡང་ཐོབ་པར་དཀའ་བ་ཡིན་ནོ། །
ཀུན་མཁྱེན་བླ་མས་ཀྱང་།
ཨུ་དུམ་བཱ་ར་འཇིག་རྟེན་འབྱུང་བ་དཀའ། །
དེ་བས་ཆོས་ཞུས་ཡང་དག་ལམ་འཕྲད་དཀོན། །
ཞེས་གསུངས་སོ། །དེའི་དོན། མེ་ཏོག་ཨུ་དུམ་བཱ་ར་ནི་འཇིག་རྟེན་འདིར་ཤིན་ཏུ་
འབྱུང་དཀའ་བ་ཡིན་ཏེ། དེ་བས་ཀྱང་དལ་འབྱོར་གྱི་མི་ལུས་ཐོབ་ཅིང་དགེ་བའི་བཤེས་
གཉེན་སོགས་ཀྱི་དྲུང་དུ་ཆོས་ཞུས་ཤིང་ཡང་དག་པའི་ལམ་ཟབ་མོ་དེ་དང་ཡང་འཕྲད་
པར་དཀའ་བ་དང་དཀོན་པ་ཡིན་ནོ། ། །
མེ་ཏོག་གི་ཚོམས་ལས། སངས་རྒྱས་བཅོམ་ལྡན་འདས་རྣམས་འཇིག་རྟེན་དུ་
འབྱུང་བའང་དཀའོ། །མིར་གྱུར་པ་དང་དལ་བ་ཕུན་སུམ་ཚོགས་པ་འགྲུབ་པའང་ཤིན་ཏུ་
རྙེད་པར་དཀའོ། །དེའི་ཕྱིར་དཔེ་ཞིག་བསྟན་པར་བྱ་སྟེ། ཤཱ་རིའི་བུ། དཔེར་ན་ས་ཆེན་པོ་
འདི་རྒྱུ་མཚོ་གཅིག་ཏུ་གྱུར་ཏེ། དེའི་ནང་ན་གཉའ་ཤིང་བུ་ག་གཅིག་པ་ཞིག་ཡོད་ལ།
རུས་སྦལ་ཞར་བ་ཞིག་ཀྱང་ཡོད་དེ། རྒྱུ་མཚོ་ཆེན་པོ་དེ་ལ་རླུང་ཡས་ལྡང་བ་དང་མས་
ལྡང་བ་ཞེས་པ་ལྡང་ལ། རུས་སྦལ་ཞར་བ་དེ་ཡང་ལོ་བརྒྱ་བརྒྱ་ཞིང་ལན་ཅིག་ཕྱིར་འབྱུང་
བ་རབ་ཏུ་མྱུར་བའི་གཉའ་ཤིང་གི་བུ་ག་གཅིག་པ་དེར་རུས་སྦལ་ཞར་བ་ལོ་བརྒྱ་བརྒྱ་
ཞིང་ཕྱིར་འབྱུང་བའི་ཚེ་མགུལ་དུ་ཆུད་པར་སླ་ཡི། ལོག་པར་ལྟུང་བ་ལས་ཕྱིར་ཡང་མིར་



ཞལ་གདམས་བསྡུས་འགྲེལ་སྐོར།
གྱུར་པ་ནི་དེ་ལྟ་མ་ཡིན་ཏེ། དེ་ལྟར་ལོག་པར་ལྟུང་བ་རྣམས་ཀྱིས་མིར་གྱུར་པ་རབ་ཏུ་
དཀའ་བ་ཡིན་ནོ། །ཞེས་གསུངས་སོ། །
དེའི་དོན། སྒྲིབ་གཉིས་མ་ལུས་པ་སངས་པ་དང་ཤེས་བྱ་ཀུན་ལ་ཆགས་ཐོགས་
མེད་པར་མཁྱེན་པའི་བློ་གྲོས་པདྨའི་འདབ་མ་བཞིན་དུ་རྒྱས་པ་དང་ཐར་པ་ལ་བར་དུ་
གཅོད་པའི་ཉོན་མོངས་པའི་སྒྲིབ་དང༌། ཐམས་ཅད་མཁྱེན་པ་ལ་བར་དུ་གཅོད་པར་
བྱེད་པ་ཤེས་བྱའི་སྒྲིབ་པ་རྣམས་སྤངས་ཤིང་སྤངས་རྟོགས་ཡོངས་སུ་རྫོགས་པའི་སངས་
རྒྱས་བཅོམ་ལྡན་འདས་འཇིག་རྟེན་འདིར་འབྱུང་བའང་དཀའ་བའོ། །མིར་གྱུར་པ་དང་
དལ་བ་བརྒྱད་དང་འབྱོར་བ་བཅུ་སོགས་ཕུན་སུམ་ཚོགས་པ་ཞིག་འགྲུབ་པའང་རྙེད་
པར་དཀའོ། །དེའི་ཕྱིར་ན་དཔེ་ཞིག་བསྟན་པར་བྱ་སྟེ། ཤཱ་རིའི་བུ། དཔེར་ན་ས་ཆེན་པོ་
འདི་མཐའ་ཡས་རྒྱ་མཚོ་ཆེན་པོ་གཅིག་ཏུ་གྱུར་ཏེ། དེའི་ནང་ན་རྨོ་གླང་གི་ར་སྦྲེལ་བར་
བྱ་བའི་གཉའ་ཤིང་བུ་ག་གཅིག་པ་ཅན་དེར་ཡོད་ལ། རུས་སྦལ་ཞར་བ་ཞིག་ཀྱང་རྒྱ་མཚོ་
ཆེན་པོའི་འོག་ཏུ་ཡོད་དེ། སྤྱིར་དེ་གཉིས་ཤིན་ཏུ་འཕྲད་པར་དཀའ་བ་ཞིག་ཡིན་ཡང་།
དེ་གཉིས་སྟབས་དང་སྟེས་དབང་གིས་འཕྲད་པར་གྱུར་པ་ཡོད་སྲིད་དོ། །དེ་ཡོད་ཚུལ་ནི་
རྒྱ་མཚོ་ཆེན་པོ་དེ་ལ་རླུང་ཡས་ལྡང་བའམ་གྱེན་དུ་ལྡང་བར་བྱེད་པའི་ཚེ་ན་གཉའ་ཤིང་
གྱེན་དུ་ལྡང་བ་དང་། མས་ལྡང་བའམ་ཐུར་དུ་ལྡང་བར་བྱས་པ་ན་གཉའ་ཤིང་སྐད་ཅིག་
ཀྱང་སྡོད་པ་མེད་པར་ཐུར་དུ་ལྡང་བར་བྱེད་པ་ཡིན་ལ། རུས་སྦལ་ཞར་བ་དེ་ཡང་ལོ་
བརྒྱ་བརྒྱ་ལ་མ་ཐུག་གི་བར་དུ་རྒྱ་མཚོ་ཆེན་པོའི་འོག་ཏུ་གནས་ཤིང་། དེ་ནས་སླར་ཕྱིར་
འབྱུང་བ་ཡིན་ནོ། །རབ་ཏུ་མྱུར་བའི་གཉའ་ཤིང་གི་བུ་ག་གཅིག་པ་དེར་རུས་སྦལ་ཞར་
བ་ལོ་བརྒྱ་བརྒྱ་གྱུར་ཅིང་ཕྱིར་འབྱུང་བའི་མགུལ་ལ་འཕྲད་དེ་ཆུད་པར་སླ་ཡི། ལས་ངན་



ཧི་མ་ལའི་རིག་མཛོད་ཆེན་མོ།
པའི་སེམས་ཅན་ལོག་པར་ལྟུང་བ་ལས་མིར་འགྱུར་བ་ནི་དེ་ལྟ་མ་ཡིན་ཏེ། དེ་ལྟར་ལོག་
པར་ལྟུང་བ་རྣམས་ཀྱིས་མིར་གྱུར་པ་ནི་རབ་ཏུ་དཀའ་བ་ཡིན་ནོ། །
སྤྱོད་འཇུག་ལས།
མི་ཡི་གྲུ་ལ་བརྟེན་ནས་ནི། །
སྡུག་བསྔལ་ཆུ་བོ་ཆེ་ལས་སྒྲོལ། །
གྲུ་འདི་ཕྱིས་ནས་རྙེད་དཀའ་བས། ། །
རྨོངས་པ་དུས་སུ་གཉིད་མ་ལོག།
ཅེས་གསུངས་སོ། །དེའི་དོན། མི་ཡི་ལུས་རྟེན་གྲུ་ལྟ་བུ་འདི་ལ་བརྟེན་པར་བྱས་
ནས་ནི། འཁོར་བའི་སྡུག་བསྔལ་གྱི་ཆུ་བོ་ལས་སྒྲོལ་བར་བྱེད་པའི་གྲུ་འདི་ཕྱིས་ནས་རྙེད་
པར་དཀའ་བའི་རང་བཞིན་ཡིན་པས། རྨོངས་པ་དུས་སུ་ཡེངས་མ་ལམ་དུ་མི་ཚེ་ཟད་
ཅིང་གཉིད་མ་ལོག་པར་བླང་དོར་གྱི་གནས་ལ་བརྩོན་པ་དྲག་པོ་བྱེད་དགོས་པ་ཡིན་ནོ། །
གཙུག་ན་རིན་པོ་ཆེས་ཞུས་པ་ལས།
འདྲེན་པ་མཐོང་བ་ཤིན་ཏུ་རྙེད་པར་དཀའ། །
ཞི་བའི་ཆོས་གསུངས་ཐོས་པའང་ཤིན་ཏུ་དཀའ། །
དལ་འབྱོར་མིར་སྐྱེ་རྙེད་པར་ཤིན་ཏུ་དཀའ། །
ཚུལ་ཁྲིམས་དད་པའང་རྟག་ཏུ་རྙེད་པར་དཀའ། །
ཞེས་གསུངས་སོ། །དེའི་དོན། མཐའ་ཡས་པའི་སེམས་ཅན་ཐམས་ཅད་ཐར་པའི་
ལམ་དུ་འདྲེན་པར་བྱེད་པ་པོ་མཐོང་བ་ཡང་ཤིན་ཏུ་རྙེད་པར་དཀའ་བ་དང་། མཐའ་
གང་ལ་མི་གནས་པའི་ཞི་བའི་ཆོས་གསུངས་ཤིང་དེ་ཐོས་པའང་ཤིན་ཏུ་དཀའ་བ་དང་།



ཞལ་གདམས་བསྡུས་འགྲེལ་སྐོར།
དལ་འབྱོར་བཅོ་བརྒྱད་སོགས་ཚང་བའི་མིར་སྐྱེ་བའང་ཤིན་ཏུ་རྙེད་པར་དཀའ་བ་དང་།
ཚུལ་ཁྲིམས་རྣམ་པ་གསུམ་སོགས་སྲུང་བའི་དུས་དང་། ཡུལ་མཆོག་གསུམ་ལ་དད་པའང་
རྟག་ཏུ་རྙེད་པར་དཀའ་བའི་རང་བཞིན་ཡིན་པའི་ཕྱིར་རོ། །དེ་ལྟར་ལན་གཅིག་ཐོབ་
པའི་དལ་འབྱོར་བཅོ་བརྒྱད་ཚང་བའི་མི་ལུས་འདི་འཇིག་རྟེན་གྱི་སྲིད་པའི་བདེ་འབྱོར་
སོགས་ལ་སེམས་གཡེང་བས་ལས་ཀྱིས་མ་ཁྱེར་པར་ཚེ་གཅིག་གྲོལ་བར་བྱེད་པའི་
གདམས་པ་ཟབ་མོ་ཡིད་ལ་ཅི་ནུས་སུ་སྒོམ་དགོས། དེ་ལྟར་སྒོམ་པར་བྱེད་པ་ལ་རེམ་ན་
དེ་ནི་དུས་གསུམ་རྒྱལ་བ་ཐམས་ཅད་ཀྱི་ལམ་མཆོག་མ་ནོར་བ་ཡིན་པའི་ཕྱིར་རོ། །འཇིག་
རྟེན་འདིར་མཐོན་པོ་གནམ་ལྟ་བུ་དམའ་མོ་ས་ལྟ་བུ་སོགས་སུ་ཞིག་ཡིན་ཡང་ཐམས་
ཅད་ཀྱི་ལུས་དང་ཚེ་ལ་ནམ་ཡང་རྟག་པར་ངེས་པ་མེད་དེ་ཐམས་ཅད་ཀྱི་མི་ལུས་དང་
ཚེ་འདི་ཉིད་ནི་སྐད་ཅིག་ཀྱང་མི་སྡོད་པར་དཔེར་ན་ཆུ་བོའི་རྒྱུན་བཞིན་དུ་ཟད་ཅིང་
འགྲོ་བར་འགྱུར་བ་ཡིན་ཏེ།
མགོན་པོ་ཀླུ་སྒྲུབ་ཀྱིས།
ཚེ་འདི་གནོད་མང་རླུང་གིས་བཏབ་པ་ཡི། །
ཆུ་ཡི་ཆུ་བུར་བས་ཀྱང་མི་རྟག་ན། ། །
དབུགས་དབྱུང་དབུགས་རྔུབ་གཉིད་ཀྱིས་ལོག་པ་ལས། །
སད་ཁོམ་གང་ལགས་དེ་ནི་ངོ་མཚར་ཆེ། ། །
ཞེས་གསུངས་སོ། །དེའི་དོན། ཐམས་ཅད་ཀྱིས་ཚེ་འདི་འཇིག་པར་བྱེད་པའི་
གནོད་པ་མང་པོས་བཏབ་པ་ཡི་རང་བཞིན་ཅན་དཔེར་ན་ཆུ་ཡི་ཆུ་བུར་བས་ཀྱང་རྟག་
པ་མེད་པ་མི་རྟག་པའི་རང་བཞིན་ཡིན་ན། བདེ་བར་སྡོད་ཅིང་དབུགས་དབྱུང་བ་དང་



ཧི་མ་ལའི་རིག་མཛོད་ཆེན་མོ།
དབུགས་རྔུབ་པ་དང་གཉིད་ཀྱིས་ལོག་པ་དེ་ལས་ཚུར་སད་པའི་ཁོམ་པ་གང་ལགས་དེ་
ནི་ངོ་མཚར་ཆེ་བའི་རང་བཞིན་ཡིན་ནོ། །
མྱ་ངན་བསལ་བ་ལས།
དྲང་སྲོང་ཆེན་པོ་ལྔ་མངོན་ཤེས། །
མཁའ་ལ་རྒྱང་རིང་འགྲོ་བ་ཡང་། །
གང་དུ་འཆི་མེད་སྤྱོད་ཡུལ་བའི། །
ས་དེར་འགྲོ་བར་མི་ནུས་སོ། །
ཞེས་གསུངས་སོ། །དེའི་དོན། ལྷ་ཡི་རྒྱལ་པོ་དྲང་སྲོང་ཆེན་པོ་མངོན་ཤེས་ལྔ་དང་
ལྡན་པ་དེ་ཉིད་སྟེང་གི་མཁའ་ལ་འཕུར་ནས་ཡུལ་རྒྱང་རིང་དུ་འགྲོ་བ་ན་ཡང་། ཡུལ་
དུས་གང་དུ་ནམ་ཡང་འཆི་བ་མེད་པའི་སྤྱོད་ཡུལ་གྱི་ས་དེར་འགྲོ་མི་ནུས་པར་ཤེས་
དགོས་སོ། །
སྤྱོད་འཇུག་ལས།
ཉིན་མཚན་སྡོད་པ་ཡོངས་མེད་པར། །
ཚེ་འདི་རྟག་ཏུ་གོད་གྱུར་ཞིང་། །
སྣོན་པ་ཀུན་ནས་ཡོད་མེད་ན། །
བདག་ལྟ་འཆི་བར་ཅིས་མི་འགྱུར། །
ཞེས་གསུངས་སོ། །དེའི་དོན། སྤྱིར་འདུས་བྱས་ཐམས་ཅད་མི་རྟག་པ་ཡིན་པའི་
དབང་གིས་ཞག་དང་ཉིན་མཚན་ཐམས་ཅད་སྐད་ཅིག་ཙམ་ཡང་སྡོད་པ་ཡོངས་སུ་
གནས་པ་མེད་པར་གྱུར་པ་ན། རང་རང་གི་ཚེ་འདི་ཡང་རྟག་ཏུ་གོད་པར་གྱུར་པ་ཡིན་



ཞལ་གདམས་བསྡུས་འགྲེལ་སྐོར།
ཞིང་། དེའི་ཚེ་ན་ཚེ་འདི་ལ་སྣོན་པ་ཀུན་ནས་ཡོད་པ་མེད་པར་ངེས་ན། བདག་ལྟ་བུའི་
ལས་ངན་པའི་སེམས་ཅན་འདི་རྣམས་འཆི་བར་ཅི་ཡིས་མི་འགྱུར་ཏེ་འཆི་བར་འགྱུར་བ་
ཡིན་ནོ། །
སློབ་དཔོན་རྟ་དབྱངས་ཀྱི་ཞལ་ནས།
ས་འམ་འོན་ཏེ་མཐོ་རིས་ན། །
སྐྱེས་ནས་ལ་ལ་མ་ཤི་བ། །
འགའ་ཞིག་ཁྱོད་ཀྱིས་མཐོང་བ་འམ། །
ཐོས་སམ་འོན་ཏེ་ཐེ་ཚོམ་ཟ། །
ཞེས་གསུངས་སོ། །དེའི་དོན། སའམ་འོན་ཏེ་མཐོ་རིས་ཀྱི་གནས་སོགས་ན། དང་
པོར་སྐྱེས་པ་ནས་བཟུང་སྟེ་ལ་ལ་མ་ཤི་བ་ཡི་སྐྱེ་བོ་འགའ་ཞིག་ཡོད་པ་ཁྱོད་ཀྱིས་མིག་
གིས་མཐོང་བའམ་རྣ་བས་ཐོས་སམ། འོན་ཏེ་ཐེ་ཚོམ་ཟ་བའི་གང་ཟག་གཅིག་ཀྱང་མེད་
ན་ཅིའི་ཕྱིར་ན་འཆི་བར་མི་འགྱུར་ཏེ་འཆི་བར་ངེས་པ་ཡིན་པའི་ཕྱིར་རོ། །
ཆེད་དུ་བརྗོད་པའི་ཚོམས་ལས།
གང་ཡང་རང་སངས་རྒྱས་རྣམས་དང་། །
སངས་རྒྱས་རྣམས་ཀྱི་ཉན་ཐོས་ཀྱང་། །
སྐུ་ལུས་འདི་ནི་སྤང་མཛད་ན། །
སྐྱེ་བོ་ཕལ་བ་སྨོས་ཅི་དགོས། །
ཞེས་གསུངས་སོ། །དེའི་དོན། གང་ཡང་འཁོར་བ་ལ་ངེས་པར་འབྱུང་ཞིང་རང་
ཉིད་གཅིག་པུ་དབེན་པར་གནས་པའི་རང་སངས་རྒྱས་རྣམས་དང་སྤངས་རྟོགས་ཡོངས་



ཧི་མ་ལའི་རིག་མཛོད་ཆེན་མོ།
སུ་རྫོགས་པའི་དུས་གསུམ་གྱི་སངས་རྒྱས་རྣམས་ཀྱི་འཁོར་རིག་གྲོལ་ཡོན་ཏན་གཉིས་
དང་ལྡན་པའི་ཉན་ཐོས་ཀྱིས་ཀྱང་མཐར་སྐུ་ལུས་འདི་ནི་སྤང་བར་མཛད་དགོས་ན། མ་
དག་གཉིས་འཛིན་གྱིས་བཅིངས་པའི་སྐྱེ་བོ་ཕལ་བ་འདི་དག་གི་ལུས་སྲོག་སོགས་ལ་རྟག་
པ་དང་བརྟན་པ་ཅི་ཡང་མེད་པ་ནི་སྨོས་ཅི་དགོས། དེས་ན་རང་རང་གི་ལུས་སྲོག་འདི་
ལ་ནམ་ཡང་སྙིང་པོ་མེད་པར་ངེས་དགོས་པ་ཡིན་ནོ། །
དེ་ལྟར་ཡང་སློབ་དཔོན་དཔའ་བོའི་ཞལ་ནས།
ཇི་སྙེད་སངས་རྒྱས་རྣམས་ཀྱི་སྐུ། །
མཚན་དང་དཔེ་བྱད་ཀྱིས་བརྒྱན་པའི། །
རྡོ་རྗེའི་སྐུ་ཡང་མི་རྟག་ན། ། །
ཆུ་ཤིང་སྙིང་པོ་མེད་འདྲ་བའི། ། །
ལུས་ཅན་གཞན་ལ་ལྟ་ཅི་སྨོས། །
ཞེས་གསུངས་སོ། །དེའི་དོན། དུས་ཇི་སྙེད་དུ་སྤངས་རྟོགས་མཐར་ཕྱིན་པའི་
སངས་རྒྱས་རྣམས་ཀྱི་སྐུ་མཚན་བཟང་པོ་སུམ་ཅུ་སོ་གཉིས་དང་དཔེ་བྱེད་བཟང་པོ་
བརྒྱད་ཅུ་སོགས་ཀྱིས་བརྒྱན་པའི་སྐྱེ་འཆི་བགྲེས་རྒུད་དང་བྲལ་བའི་རྡོ་རྗེའི་སྐུ་ཡང་
མཐར་མི་རྟག་པའི་ཚུལ་སྟོན་པར་བྱེད་དགོས་ན། དཔེར་ན་ཆུ་ཤིང་སྙིང་པོ་མེད་པ་དང་
འདྲ་བའི་ལུས་ཅན་གཞན་ལ་རྟག་པ་དང་བརྟན་པ་སྤུ་ཙམ་ཡང་མེད་པ་ནི་ལྟ་ཅི་སྨོས་སོ། །
དེའི་ཕྱིར་ན་འདུས་བྱས་མི་རྟག་པའི་ཆོས་གང་ལ་བསམ་ཀྱང་ཡིད་རྟོན་མེད་པ་བསླུ་
བའི་རང་བཞིན་ཡིན་པར་ཤེས་དགོས་པ་ཡིན་ནོ། །



ཞལ་གདམས་བསྡུས་འགྲེལ་སྐོར།
དེ་ལྟར་འདུས་པ་རིན་པོ་ཆེའི་ཏོག་ལས།
གྲོགས་དག་ཚེ་འདི་མྱུར་འགྲོ་སྟེ། །
རི་གཟར་ཆུ་དྲག་མགྱོགས་འདྲ་ན། །
བྱིས་པའི་སྐྱེ་བོས་མི་ཤེས་ཏེ། །
མི་མཁས་ལོངས་སྤྱོད་དྲེགས་པས་མྱོས། །
ཞེས་གསུངས་སོ། །དེའི་དོན། གྲོགས་དག་བདག་གཞན་སེམས་ཅན་ཐམས་ཅད་ཀྱི་
ཚེ་འདི་ལ་རྟག་པ་དང་བརྟན་པ་གང་ཡང་མེད་པར་མྱུར་བར་འགྲོ་བར་འགྱུར་བ་ཡིན་
ཏེ། དཔེར་ན་རི་གཟར་གྱི་རྦབ་ཆུ་དྲག་པོ་ཐུར་དུ་མགྱོགས་པར་འགྲོ་བ་དང་འདྲ་བར་
གྱུར་པ་ཡིན་ན། དེ་ནི་བྱིས་པའི་སྐྱེ་བོས་མི་ཤེས་ཏེ། བླང་དོར་གྱི་ཐབས་ལ་མི་མཁས་པའི་
དབང་གིས་ལོངས་སྤྱོད་དང་དྲེགས་པས་མྱོས་པར་འགྱུར་བ་ཡིན་ནོ། །
ཚོམས་ལས་ཀྱང༌། །
ཆུ་ཀླུང་ཆེན་པོའི་རྒྱུན་བཞིན་དུ། ། །
ཕྱིར་མི་ལྡོག་པར་འགྲོ་བར་འགྱུར། །
ཞེས་གསུངས་སོ། །དེའི་དོན། ཐམས་ཅད་ཀྱི་ཚེ་འདི་ནི་དཔེར་ན་ཆུ་ཀླུང་ཆེན་པོའི་
རྒྱུན་བཞིན་དུ་སླར་ཕྱིར་མི་ལྡོག་པར་འགྲོ་བར་འགྱུར་བ་ཡིན་ལ། དེས་ན་སྟོང་འཁོར་ལོ་
སྒྱུར་བའི་རྒྱལ་པོ་དང་མདང་སུམ་སྐྱེས་པའི་བུ་ཆུང་ཡན་ཆད་ཀྱི་མི་ཚེ་འདི་ལ་རྟག་པ་
མེད་པར་དཔེར་ན་སྣུམ་ཟད་པའི་མར་མེ་བཞིན་དུ་མི་རྟག་པ་ཡིན་པར་ངེས་དགོས་པ་
ཡིན་པའི་ཕྱིར་རོ། །



ཧི་མ་ལའི་རིག་མཛོད་ཆེན་མོ།
ཡང་ཚོམས་ལས།
དཔེར་ན་ངེས་པར་གསོད་པ་དག །
གོམ་པ་གང་དང་གང་བོར་བ། །
གསོད་པའི་དྲུང་དུ་ཉེ་བ་ལྟར། །
མི་རྣམས་སྲོག་ཀྱང་དེ་བཞིན་ནོ། །
ཞེས་གསུངས་སོ། །དེའི་དོན། སྤྱིར་སྐྱེ་འགྲོ་མཆོག་དམན་སུ་ཡིན་ཡང་ཚེ་འདི་ལ་
རྟག་པ་མེད་པར་དཔེར་ན་ངེས་པར་དུ་གསོད་སར་ཁྲིད་པར་བྱེད་པའི་སེམས་ཅན་དེ་
དག་གསོད་སར་ཁྲིད་པར་བྱེད་པའི་ཚེ་ན་གོམ་པ་གང་དང་གང་བོར་བ་ན་གསོད་པའི་
དྲུང་དུ་ཉེ་བ་ལྟར་མི་རྣམས་ཀྱི་སྲོག་ཀྱང་འཆི་སར་དེ་བཞིན་དུ་ཉེ་བར་གྱུར་པ་ཡིན་ནོ། །
ཡང་ཚོམས་ལས།
ཁ་ཅིག་མངལ་དུ་འཆི་བར་འགྱུར། །
དེ་བཞིན་ཁ་ཅིག་བཙས་པའི་སར། །
དེ་བཞིན་ཁ་ཅིག་གོག་ཙམ་ན། །
དེ་བཞིན་ཁ་ཅིག་ཡོངས་རྒྱུག་ནི། །
ལ་ལ་རྒས་དང་ལ་ལ་གཞོན། །
ལ་ལ་དར་ལ་བབས་པའི་མི། །
རིམ་གྱིས་རབ་ཏུ་འགྲོ་འགྱུར་ཏེ། །
ཞེས་གསུངས་སོ། །དེའི་དོན། སེམས་ཅན་འགའ་ཞིག་མའི་མངལ་དུ་གནས་ཤིང་
འཆི་བར་འགྱུར་བ་དང་། དེ་བཞིན་དུ་སེམས་ཅན་ཁ་ཅིག་ཕྱིར་བཙས་སར་འཆི་བར་



ཞལ་གདམས་བསྡུས་འགྲེལ་སྐོར།
འགྱུར་བ་དང༌། དེ་བཞིན་དུ་སེམས་ཅན་ཁ་ཅིག་གོག་ཙམ་ནུས་པ་ན་འཆི་བར་འགྱུར་བ་
དང་། དེ་བཞིན་དུ་སེམས་ཅན་ཁ་ཅིག་ཡོངས་སུ་རྒྱུག་པར་བྱེད་པ་ན་འཆི་བར་འགྱུར་བ་
དང་། ཡང་སེམས་ཅན་ལ་ལ་ཧ་ཅང་རྒས་ཤིང་འཆི་བར་འགྱུར་བ་དང་། ཡང་སེམས་
ཅན་ལ་ལ་གཞོན་ནུ་ཆུང་ཆུང་ཡིན་པའི་གནས་སྐབས་སུ་འཆི་བར་འགྱུར་བ་དང་། ཡང་
སེམས་ཅན་ལ་ལ་ནི་ལང་ཚོ་དར་ལ་བབས་པའི་མི་སོགས་རིམ་གྱིས་མི་རྟག་ཕྱི་མའི་ལམ་
དུ་འགྲོ་བར་འགྱུར་བ་ཡིན་ཏེ། ཚེ་སྲོག་སྐད་ཅིག་མའི་རང་བཞིན། དཔེར་ན་ནམ་མཁའི་
གློག་དང་རི་གཟར་གྱི་རྦབ་ཆུ་དང་འདྲ་བའི་ཚེ་སྲོག་འདི་ལ་ནམ་ཡང་རྟག་པར་གནས་
པ་ཡོད་པ་མ་ཡིན་པའི་ཕྱིར་རོ། །གླིང་གཞན་སོགས་ཀྱི་སེམས་ཅན་རྣམས་ཀྱི་ཚེ་ལ་ངེས་
པ་ཡོད་ཀྱང་འཛམ་གླིང་འདིར་ལས་ཀྱི་ས་པ་ཡིན་པས་ནམ་ཡང་ཚེ་ལ་ངེས་པ་མེད་པ་
དེའི་དབང་གིས་རང་རང་ནམ་འཆི་དང་འདིར་འཆི་སུ་ལ་ཡང་ངེས་པ་མེད་དོ། །དེས་ན་
དེ་རིང་སྐྱིད་པའི་སྟོན་མོ་བྱས་ནས་དགའ་སྤྲོ་ལ་རོལ་བ་ན་སང་ཉིན་ནངས་མོར་རང་
ཉིད་གཅིག་པུ་ཕྱི་མར་སྐྱབས་དང་སྐྱོབ་པ་མགོན་དང་དཔུང་གཉེན་སོགས་གང་ཡང་
མེད་པར་འགྲོ་བ་ཡང་ཡོད་དོ། །སྔ་དྲོ་ཁྱིམ་མི་གཟའ་ཚང་རྣམས་དང་ལྷན་དུ་སྐྱིད་པོར་
བསྡད་ནས་བདེ་དགའ་རྒྱ་མཚོ་ལྟ་བུ་ལ་རོལ་བ་པོ་རྣམས་ཀྱང༌། ཕྱི་དྲོ་གནས་ཁང་
བརྡིབས་ནས་ཚེ་གང་བསགས་པའི་ནོར་དང་གཅེས་པར་བསྐྱངས་པའི་སྒྱུ་ལུས་དང་
བཅས་པ་ཤུལ་དུ་བཞག་ནས་འགྲོ་བ་ཡང་ཡོད་ལ། དེས་ན་ཚེ་འདིར་ནམ་འཆི་སུ་ལ་ཡང་
ངེས་པ་ཅི་ཡོད་དེ་མེད་དོ། །ད་ལྟ་རང་རང་ལ་རང་དབང་ཅུང་ཙམ་ཡོད་པའི་གནས་
སྐབས་འདིར་ཕྱི་མར་ཕན་པའི་དམ་ཆོས་ལ་མ་རེམ་ན་ཕྱིས་ནས་དམ་པའི་ཆོས་དང་
འཕྲད་པ་ནི་ཉིན་མོའི་སྐར་མ་ལས་ཀྱང་དཀོན་པར་གྱུར་པ་ཡིན་པ་སྨོས་ཅི་དགོས་སོ། །



ཧི་མ་ལའི་རིག་མཛོད་ཆེན་མོ།
དཔེར་ན་སྔོན་རང་རང་ལ་ཧ་ཅང་མཛའ་ཞིང་མཐུན་པའི་ཡུལ་མི་ཁྱིམ་མཚེས་སོགས་
ཀྱང་། ད་ལྟ་བསམ་བློ་བཏང་ན་ཕལ་ཆེར་ཕྱི་མའི་ལམ་དུ་སོང་ནས་མིང་གི་ལྷག་མ་ཙམ་
ལུས་མེད་པར་ངེས་པའི་སྣང་ཚུལ་ལ་བསམ་ན། ཚེ་འདི་ལ་རྟག་པ་བརྟན་པ་ཅི་ཞིག་ཡོད།
གང་ཡང་མེད་པར་ངེས་དགོས་པ་ཡིན་ནོ། །བདག་ལ་ཚེ་རབས་ལས་ཀྱི་དབང་གིས་
གཉེན་དང་མཛའ་བཤེས་སོགས་ཀྱང་ཇི་ལྟར་མཛའ་ཡང་ནམ་ཞིག་འབྲལ་བར་འགྱུར་
བ་ཡིན་ཏེ། དཔེར་ན་ཚོང་དུས་ཀྱི་མགྲོན་པོ་བཞིན་དུ་ལན་གཅིག་འདུས་ཀྱང་མཐར་
ཐམས་ཅད་འབྲལ་བ་ཡིན་པའི་ཕྱིར་རོ། །དེ་འབྲལ་དགོས་པའི་ཚུལ་ནི། །
ཕ་དམ་པའི་ཞལ་ནས།
བཟའ་ཚང་མི་རྟག་ཚོང་འདུས་མགྲོན་པོ་བཞིན། །
ངན་ཤགས་འཐབ་མོ་མ་བྱེད་དིང་རི་བ། །
ཞེས་གསུངས་སོ། །དེའི་དོན། ཚེ་གང་སྐྱིད་སྡུག་མཉམ་དུ་གཤིབ་པའི་ཕ་དང་མ།
སྤུན་དང་སྲིང་མོ་སོགས་བཟའ་ཚང་ཡིན་ཡང་། ཐམས་ཅད་ནམ་ཞིག་འབྲལ་བར་ངེས་
པ་ཡིན་ཏེ། དཔེར་ན་ཡུལ་དུས་དུ་མ་ནས་འོང་བའི་ཚོང་འདུས་ཀྱི་མགྲོན་པོ་བཞིན་དུ་
འབྲལ་བར་འགྱུར་བའི་རང་བཞིན་ཡིན་ལ། དེས་ན་ད་ལྟ་རང་རང་སྔ་དྲོ་དང་ཕྱི་དྲོ་ཙམ་
ལ་ལྷན་ཅིག་འདུག་པའི་ཁོམ་པ་ཡོད་ན་ཕར་ཚུར་ལ་ངན་ཤགས་དང་འཐབ་མོ་སོགས་
མ་བྱེད་པར་གྱིས་ཤིག་དིང་རི་བ། དེ་ལྟར་མི་བྱེད་པར་ངན་ཤགས་དང་འཐབ་མོ་སོགས་
ཁོ་ན་ལ་བརྩོན་པར་བྱས་ནས་མི་ཚེ་དོན་མེད་ཀྱིས་དུས་འདའ་ན་དེ་ལས་ཡིད་ཕམ་པ་ཅི་
ཞིག་ཡོད་དེ་མེད་དོ། །དེས་ན་འཇིག་རྟེན་འདིར་མཐོན་པོ་གནམ་ལྟ་བུ་དམའ་མོ་ས་ལྟ་
བུ་སོགས་ཀྱི་ཐོབ་དང་མངའ་ཐང་གང་ལ་བསམ་ཡང་རྟག་པར་གནས་པ་ཞིག་གང་ཡང་
31



ཞལ་གདམས་བསྡུས་འགྲེལ་སྐོར།
མེད་དོ། །དཔེར་ན་དགོན་གྱི་ནང་ནས་གྲྭ་སྟོང་གྲྭ་མང་པོའི་བླ་མ་ཡིན་ཡང་། མཐར་རང་
ཉིད་གཅིག་པུ་ཕྱི་མར་འགྲོ་བའི་ཚེ་ཕན་པ་དམ་པའི་ཆོས་འདི་མ་གཏོགས་ཐབས་ཇི་
ལྟར་བྱས་ཀྱང་ཐར་པ་མེད་པ་ཡིན་ནོ། །སྡེ་ཁྲི་ཕྲག་མང་པོའི་དཔོན་པོ་ཡིན་ཡང་ཐོབ་
དང་གོ་ས་གང་གིས་ཀྱང་མི་ཕན་པར་ཕྱི་མའི་ལམ་ལ་རང་ཉིད་གཅིག་པུར་འགྲོ་དགོས་
པ་ཡིན་ནོ། །མཐའ་ན་སྤྲང་པོ་དབྱུག་རྟེན་ཐོགས་པ་ཡན་ཆད་སུ་ཞིག་ཡིན་ཡང་ནམ་ཞིག་
རང་ཉིད་འཆི་བའི་ཚེ་བུ་དང་བུ་མོ་གཉེན་དང་མཛའ་བཤེས་སོགས་དང་བྲལ་ནས་རང་
ཉིད་གཅིག་པུ་དཀར་ནག་ལས་ཀྱི་རྗེས་སུ་འབྲངས་ནས་ཚེ་ཕྱི་མར་འགྲོ་དགོས་པ་ཡིན་
པའི་ཕྱིར་རོ། །རང་ཉིད་ཤི་ལ་ཁད་དུ་ཉེ་བའི་ཚེ་ན་གཉེན་བཤེས་སོགས་ཀྱིས་མཐའ་
བསྐོར་ཅིང་། ཁྱོད་ཅི་ན་ཟེར་བའི་ཚེ་ན་ཁ་ནང་ནས་གཏམ་ལབ་ལབ་ཏུ་སྨྲ་བར་བྱེད་པ་
ན་ཐམས་ཅད་ཀྱིས་ད་ནི་ཤི་བ་ལ་ཉེ་ཚར་བ་ཡིན་པས་དེ་ལུགས་བྱེད་དགོས་ཟེར་བ་ཐོས་
པའི་ཚེ། རང་གིས་སྔར་བསགས་ཀྱི་ལས་ཀྱི་རྣམ་སྨིན་མཐའ་དག་ཡིད་ལ་དྲན་ཞིང་། ད་
ནི་ང་རང་ཉིད་གཅིག་པུར་འགྲོ་བའི་དུས་ལ་བབས་པ་ཡིན་པས་ང་ལ་རང་དབང་ཡོད་
ཚེ་དམ་པའི་ཆོས་རེ་སྒྲུབ་པར་བྱས་ན་ཆོག་ཀྱང་དེ་ནི་མ་བྱས། ད་ནི་ང་རང་གཅིག་པུས་
རྣམ་སྨིན་ཐམས་ཅད་ཁུར་ནས་འགྲོ་བའི་དུས་ལ་བབས་པ་ཡིན་པས་ཡིད་རེ་ཕམ་ཞིང་
བསམ་ནས་ཡིད་ཆད་དེ་སྐྱོ་ཞིང་ཚེ་གང་བསགས་པའི་ནོར་དང་ལོངས་སྤྱོད་སོགས་དང་
གཅེས་པར་བསྐྱངས་པའི་སྒྱུ་ལུས་དང་བཅས་པ་ཐམས་ཅད་དང་བྲལ་ནས་དགྲ་འཆི་
བདག་གཤིན་རྗེའི་བཙན་པོས་མི་འདོད་བཞིན་དུ་བྲལ་བར་བྱེད་པར་འགྱུར་བ་ཡིན་ནོ། །
དེས་ན་དེ་ལྟ་བུའི་ཐམས་ཅད་འབྲལ་བའི་ངང་ཚུལ་དེ་དག་བསམ་ནས་ཉིན་རེ་བཞིན་
འདུས་བྱས་ཐམས་ཅད་མི་རྟག་པའི་རང་བཞིན་མ་གཏོགས་དེ་དག་ལ་སྙིང་པོ་མེད་པར་



ཧི་མ་ལའི་རིག་མཛོད་ཆེན་མོ།
བསྒོམ་པ་ལ་འབད་པ་དང་བརྩོན་པ་བྱས་ཤིང་རེམ་དགོས་པ་ཡིན་ནོ། །ནམ་ཞིག་རང་གི་
དབུགས་འགྲོ་འོང་ཕར་ཚུར་རྒྱུ་བ་སྟེ་ཆད་ལ་ཉེ་ཙ་ན་རང་ཉིད་གཅིག་པུས་བར་དོ་ཡི་
འཕྲང་ལམ་འགྲིམ་པར་བྱེད་པའི་དུས་སུ། རང་ལ་རྗེས་སུ་འབྲང་བར་བྱེད་པ་པོ་སུ་ཞིག་
ཡོད་དོ་ཞེ་ན། དེའི་དུས་སུ་ལས་དཀར་ནག་གང་བྱས་ཐམས་ཅད་ཆུད་ཟོས་སུ་སྤུ་ཙམ་
ཡང་མ་སོང་བར་རྗེས་སུ་འབྲངས་བ་བས་གཞན་མེད་དེ།
རྒྱལ་པོ་ལ་གདམས་པའི་མདོ་ལས། །
དུས་ཀྱིས་ཉེན་ཏེ་རྒྱལ་པོ་འགྲོ་གྱུར་ན། །
ལོངས་སྤྱོད་མཛའ་དང་གཉེན་བཤེས་རྗེས་མི་འབྲངས། །
སྐྱེས་བུ་དག་ནི་གང་ནས་གར་འགྲོ་ཡང་། །
ལས་ནི་གྲིབ་མ་བཞིན་དུ་རྗེས་སུ་འབྲངས། །
ཞེས་གསུངས་སོ། །དེའི་དོན། རང་རང་འཆི་བ་ལ་ཉེ་བར་ཐུག་ཅིང་དུས་ཀྱིས་ཉེན་
ཏེ། དཔེར་ན་སྟོང་འཁོར་ལོ་སྒྱུར་བའི་རྒྱལ་པོ་ཡིན་ཡང་ཁོ་རང་གཅིག་པུ་འགྲོ་བར་གྱུར་
པ་ན། ནོར་དང་ལོངས་སྤྱོད་སོགས་དང་མཛའ་ཞིང་ཡིད་མཐུན་པའི་གྲོགས་དང་གཉེན་
བཤེས་རྣམས་ཀྱང་རྗེས་སུ་མི་འབྲངས་ལ། དེ་ལྟར་ཡང་སྐྱེས་བུ་དག་ནི་གང་ནས་གར་
འགྲོ་བར་བྱས་ན་ཡང་། རང་གི་སྔོན་བསགས་ལས་ཀྱི་འབྲས་བུ་ནི་དཔེར་ན་ལུས་ཀྱི་གྲིབ་
མ་བཞིན་དུ་རྗེས་སུ་འབྲངས་པར་འགྱུར་བ་ཡིན་ནོ། །
ལས་བརྒྱ་པ་ལས།
ལུས་ཅན་དག་གི་ལས་རྣམས་ནི། །
བསྐལ་བ་བརྒྱར་ཡང་ཆུད་མི་ཟ། །



ཞལ་གདམས་བསྡུས་འགྲེལ་སྐོར།
ཚོགས་ཤིང་དུས་ལ་བབས་པ་ན། །
འབྲས་བུ་ཉིད་དུ་སྨིན་པར་འགྱུར། །
ཞེས་གསུངས་སོ། །དེའི་དོན། ལུས་ཅན་གྱི་སེམས་ཅན་དེ་དག་གི་དཀར་ནག་ལས་
ཀྱི་རྣམ་པར་སྨིན་པ་དེ་རྣམས་ནི་བསྐལ་བ་བརྒྱར་སོང་ཡང་ཆུད་མི་ཟ་བར། ནམ་ཞིག་
ཚོགས་ཤིང་དུས་ལ་བབས་པ་དེ་ཡི་ཚེ་འབྲས་བུ་དེ་རང་རྒྱུད་ལ་ལྷན་ཅིག་ཉིད་དུ་སྨིན་
པར་ངེས་པ་ཡིན་ནོ། །
མདོ་སྡེ་ལས་བརྒྱ་པ་ལས།
ལུས་ཅན་རྣམས་ཀྱི་བདེ་སྡུག་ནི། །
ལས་རྣམས་ཡིན་པར་ཐུབ་པས་གསུངས། །
ལས་རྣམས་ཀྱང་ནི་སྣ་ཚོགས་ལ། །
དེ་ཡིས་འགྲོ་འདི་སྣ་ཚོགས་བྱས། །
སྣ་ཚོགས་རྣམ་པར་འཁྱམས་ཤིང་འཇུག །
ལས་ཀྱི་དྲ་བ་འདི་ཆེ་འོ། །
ཞེས་གསུངས་སོ། །དེའི་དོན། ལུས་ཅན་གྱི་སྐྱེ་བོ་རྣམས་ཀྱི་བདེ་བ་དང་སྡུག་བསྔལ་
ཐམས་ཅད་རྒྱུ་མེད་རྐྱེན་མེད་ལས་བྱུང་བ་མ་ཡིན་ཏེ། དེ་གང་ལས་འབྱུང་ངོ་ཞེ་ན། སྔོན་
རང་རང་གི་ལས་དགེ་སྡིག་གང་བྱས་ན་དེ་དག་རྣམས་ཀྱི་རྣམ་པར་སྨིན་པ་ཡིན་པར་
སྟོན་པ་ཐུབ་པའི་དབང་པོས་གསུངས་པ་ཡིན་པའི་ཕྱིར་རོ། །ལས་རྣམས་ཀྱང་ནི་རྣམ་པ་
སྣ་ཚོགས་ཡོད་ལ། དེ་ཡིས་འགྲོ་བ་འདི་རྣམས་ཁམས་དང་མོས་པ་སྣ་ཚོགས་བྱས་པ་དང་།
དེ་ཡི་དབང་གིས་སེམས་ཅན་རྣམས་སྣ་ཚོགས་རྣམ་པར་འཁྱམས་ཤིང་མི་དགེ་བའི་ལས་
34



ཧི་མ་ལའི་རིག་མཛོད་ཆེན་མོ།
ལ་འཇུག་པར་བྱས་པ་ཡིན་པས། སེམས་ཅན་རྣམས་ཀྱི་ལས་ཀྱི་དྲ་བ་འདི་ཆེའོ། །དེ་ལྟར་
ལས་ཀྱི་དབང་གིས་ཁམས་གསུམ་གྱི་གནས་འདིར་འཁྱམས་པ་མ་གཏོགས་རྒྱུ་དང་རྐྱེན་
སོགས་གང་ཡང་མེད་པར་ཁམས་གསུམ་པོ་འདིར་དཔེར་ན་བུམ་ནང་གི་བུང་བ་ཟོ་ཆུན་
གྱི་ཁྱུད་མོ་བཞིན་དུ་འཁོར་བར་མི་འགྱུར་བ་ཤེས་དགོས་པ་ཡིན་ནོ། །སྔོན་མགོན་པོ་ཀླུ་
སྒྲུབ་ཀྱིས་རྩ་ཀུ་ཤ་བཏུས་ཚེ་འབུ་བསད་པའི་ལས་ཀྱི་རྣམ་པར་སྨིན་པ་མ་བྱང་བར་རྗེས་
ནས་རྒྱལ་པོ་བདེ་སྤྱོད་ཀྱི་བུས་པའི་རྒྱལ་སྲིད་ཐོབ་པའི་ཆེད་དུ་དབུ་བཅད་ཅིང་གྲོངས་
བར་བྱས་པ་བཞིན་ནོ། །མགོན་པོ་ཀླུ་སྒྲུབ་སངས་རྒྱས་གཉིས་པ་ཡིན་པར་དངོས་སུ་
བཅོམ་ལྡན་གྱི་མདོ་ལས་གསུངས་པར་མཛད་པ་ཡིན་ལ། དེས་ན་དེ་ལྟ་བུའི་སངས་རྒྱས་
གཉིས་པ་ཀླུ་སྒྲུབ་ལྟ་བུས་ལས་ཀྱི་རྣམ་པར་སྨིན་པ་མྱོང་དགོས་ན་རང་ཅག་ལྟ་བུའི་སྐྱེ་བོ་
ངན་པ་ཚེ་རབས་འཁོར་བ་ཐོག་མ་མེད་པ་ནས་ལས་ཉོན་འདོད་ཆགས་ལ་གཡེང་བའི་
སྐྱེ་བོ་རྣམས་ཀྱིས་ལས་ཀྱི་རྣམ་པར་སྨིན་པ་མྱོང་བ་ནི་སྨོས་ཅི་དགོས་སོ། །དེས་ན་ཐམས་
ཅད་ཀྱིས་ལས་འབྲས་འདི་རྣམས་ཆུད་མི་ཟ་བ་ཡིན་པར་ངེས་དགོས་པ་ཡིན་ནོ། །
རྒྱལ་སྲས་ཞི་བ་ལྷས། །
སྐད་ཅིག་གཅིག་བྱས་སྡིག་པས་ཀྱང་། །
བསྐལ་པར་མནར་མེད་གནས་གྱུར་ན། །
ཐོག་མེད་འཁོར་བར་བསགས་སྡིག་གིས། །
བདེ་འགྲོར་མི་འགྲོ་སྨོས་ཅི་དགོས། །
ཞེས་གསུངས་སོ། །དེའི་དོན། སྐད་ཅིག་གཅིག་ལ་སྡིག་པ་མི་དགེ་བ་བྱས་པས་ཀྱང་
བསྐལ་པར་མནར་མེད་པའི་གནས་སུ་སྡུག་བསྔལ་མྱོང་བར་འགྱུར་བ་ཡིན་ན། །ཚེ་རབས་



ཞལ་གདམས་བསྡུས་འགྲེལ་སྐོར།
འཁོར་བ་ཐོག་མེད་ནས་བསགས་པའི་སྡིག་པ་མི་དགེ་བསགས་པ་དེ་དག་གི་ལས་ཀྱི་
རྣམ་པར་སྨིན་པ་ལ་བསམ་ན་བདེ་འགྲོའི་གནས་སུ་མི་འགྲོ་བ་སྨོས་ཅི་དགོས། དེའི་ཕྱིར་
ན་ལས་ཀྱི་རྣམ་པར་སྨིན་པ་ཐམས་ཅད་ནམ་ཡང་ཆུད་མི་ཟ་བ་ཡིན་པར་ཤེས་དགོས་པ་
ཡིན་ནོ། །
ཡོན་ཏན་མཛོད་ལས།
རྩ་བ་སྨན་དུ་མཆིས་ན་མྱུ་གུའང་སྨོན། །
རྩ་བ་དུག་ཡིན་མྱུ་གུ་སྨོས་ཅི་དགོས། །
བསམ་པ་དགེ་དང་མི་དགེའི་བྱེ་བྲག་ལས། །
དགེ་སྡིག་གཟུགས་བརྙན་ཆེ་ཆུང་རྗེས་མི་འགྲོ། །
ཞེས་གསུངས་སོ། །དེའི་དོན། ས་བོན་གང་ཞིག་རྩ་བ་སྨན་དུ་མཆིས་ན་མྱུ་གུ་
དེའང་སྨན་ཉིད་དུ་འགྱུར་བ་དང་། ས་བོན་གང་ཞིག་རྩ་བ་དུག་ཡིན་ན་སྨྱུ་གུ་ཡང་དུག་
ཉིད་དུ་འགྱུར་བ་ནི་སྨོས་ཅི་དགོས། དེས་ན་རང་གིས་དགེ་བ་གང་བྱས་ཀྱང་གཙོ་བོ་
བསམ་པ་དགེ་དང་མི་དགེའི་ཁྱད་པར་མ་གཏོགས་དགེ་སྡིག་ཐམས་ཅད་གཟུགས་
བརྙན་ཆེ་ཆུང་གི་ཁྱད་པར་གྱི་རྗེས་སུ་འགྲོ་བ་མ་ཡིན་ནོ། །
རྒྱལ་པོ་ལ་གདམས་པའི་མདོ་ལས།
མཛའ་དང་མི་མཛའ་དོན་དུ་སྔར་བྱས་པའི། །
དགེ་སྡིག་ལས་ནི་རྨི་ལམ་ཡུལ་བཞིན་སྣང་། །
ཞེས་གསུངས་སོ། །དེའི་དོན། རང་ལ་མཛའ་དང་མི་མཛའ་ཐམས་ཅད་ཀྱི་དོན་དུ་
སྔར་བྱས་པའི་དགེ་སྡིག་གི་ལས་འབྲས་ཐམས་ཅད་དཔེར་ན་རྨི་ལམ་གྱི་ཡུལ་སོགས་སྣང་
6



ཧི་མ་ལའི་རིག་མཛོད་ཆེན་མོ།
བ་བཞིན་དུ་སྙིང་པོ་མེད་པ་ཡིན་ལ། དེས་ན་ད་དུང་འདི་དག་ལ་སྙིང་པོ་ཡོད་པར་
འཛིན་པ་ནི་འཁྲུལ་བ་ཡིན་པར་ཤེས་དགོས་པ་ཡིན་ནོ། །
རྒྱུ་ཆེར་རོལ་པ་ལས་ཀྱང་།
དགེ་བའི་ལས་བྱས་རྗེས་སུ་འབྲང་བྱེད་ཅིང་། །
ཕྱི་བཞིན་འབྲང་བར་གྱུར་པ་མ་གཏོགས་པ། །
འདུས་བྱས་དག་ལ་གྲོགས་ཡོད་མ་ཡིན་ཏེ། ། །
སྐྱབས་མེད་གཉེན་བཤེས་མེད་ཅིང་འཁོར་ཡང་མེད། །
ཅེས་གསུངས་སོ། །དེའི་དོན། རང་རང་གིས་དུས་གསུམ་དུ་བསགས་པའི་དགེ་
བའི་ལས་གང་བྱས་པ་ཐམས་ཅད་རྗེས་སུ་འབྲང་བར་བྱེད་ཅིང་། དེ་ཕྱི་བཞིན་རྗེས་སུ་
འབྲང་བར་གྱུར་པ་མ་གཏོགས་དེ་ལས་གཞན་དཔེར་ན་གཉེན་བཤེས་སོགས་ལྷན་ཅིག་
ཏུ་འདུ་ཞིང་ཡུན་མི་འགྱང་བར་འབྲལ་བར་ངེས་པ་འདུས་བྱས་ཀྱི་ཆོས་དེ་དག་བདག་
ལ་གྲོགས་ཉིད་དུ་རློམ་ཡང་ཡོད་པ་མ་ཡིན་ཏེ། དུས་ལ་བབས་པའི་གནས་སྐབས་སུ་
དཔེར་ན་འཁོར་ལོ་སྒྱུར་པའི་རྒྱལ་པོ་ལྟ་བུ་ཞིག་ཡིན་ཡང་སྐྱབས་མེད་པ་དང་གཉེན་
བཤེས་སོགས་གང་ཡང་མེད་པར་གྱུར་ཅིང་འཁོར་ཡང་མེད་པར་ངེས་པར་འགྲོ་དགོས་
པ་ཡིན་ནོ། །དེའི་ཕྱིར་ན་ནམ་ཞིག་རང་རང་དཀར་ནག་ལས་ཀྱི་རྗེས་སུ་འབྲངས་པ་མ་
གཏོགས་རང་རང་ལ་ཕ་ཨ་ཁུ་མ་སྲུ་མོ་སོགས་གང་གིས་ཀྱང་སྐྱོབ་པ་མེད་པར་འགྲོ་
དགོས་པ་ནི་སྨོས་ཅི་དགོས་སོ། །དེས་ན་དུས་ད་ལྟ་ཉིད་ནས་དཔེར་ན་སྒེག་མོའི་མགོ་ལ་
མེ་ཤོར་བ་དང་སྡར་མའི་པང་ལ་སྦྲུལ་ཞུགས་པ་ལྟར་བླང་དོར་གྱི་གནས་ལ་འབད་པ་
དྲག་པོ་བྱས་ནས་གཟབ་པར་གྱིས་ལ་རེམ་པར་མཛོད་ཅིག་དང་། དེ་ལྟར་བླང་དོར་གྱི་



ཞལ་གདམས་བསྡུས་འགྲེལ་སྐོར།
གནས་ལ་གཟབ་པར་བྱས་ན་རིང་པོར་མི་ཐོགས་པར་རང་བཞིན་སྐྱེ་བ་མེད་པ་གདོད་
མའི་གཞི་དབྱིངས་སུ་མངོན་པར་འཚང་རྒྱ་བར་འགྱུར་བ་ཡིན་ནོ། །རང་གཞན་སུ་དང་
སུ་ཡིན་ཡང་ཚེ་འདི་དང་ཕྱི་མ་བར་དོ་ཡི་གནས་སྐབས་ཐམས་ཅད་དུ་སྐྱིད་སྡུག་ཡག་
ཉེས་ཅི་བྱུང་ཡང་རེ་ས་སྐྱབས་གནས་བློ་འདྲི་ས་དང་གྲོས་བྱེད་ས་ཡིད་གཏད་བཅའ་ས་
གསུམ་ནི། ནམ་ཡང་བསླུ་བ་མེད་པའི་ལྷ་དཀོན་མཆོག་གསུམ་པོ་མ་གཏོགས་རེ་ས་དང་
སྐྱབས་གནས་གང་ན་ཡོད་དེ་མེད་པར་ངེས་པ་ཡིན་ནོ། །དེས་ན་མཆོག་གསུམ་ལ་སྐྱབས་
སུ་འགྲོ་བར་བྱེད་པའི་ཚེ། ཁ་ཞེ་སྙིང་ཁོང་རུས་པའི་གཏིང་ནས་ཕྱིར་མི་ལྡོག་པའི་དད་
པ་སོགས་མེད་ན་སངས་རྒྱས་ལ་སྐྱབས་སུ་སོང་བའི་གོ་མི་ཆོད། དེས་ན་དད་པ་རྣམ་པ་
གསུམ་པོ་ཡོད་དགོས་པ་ཡིན་ཏེ།
ཡོན་ཏན་མཛོད་ལས།
དད་པ་ནོར་དང་གཏེར་དང་རྐང་པའི་མཆོག །
ལག་པ་བཞིན་དུ་དགེ་སྡུད་རྩ་བ་ཡིན། །
ཞེས་གསུངས་སོ། །དེའི་དོན། དཔེར་ན་དམ་པའི་ཆོས་སྒྲུབ་པར་བྱེད་པ་ལ་དད་པ་
ནི་རིན་ཐང་དང་བྲལ་བའི་ནོར་དང་དགོས་འདོད་མ་ལུས་པ་འབྱུང་བའི་གཞི་གཏེར་
དང་འདྲ་བ་ཡིན་ལ། ཡིད་ལ་གང་འདོད་འབྱུང་བའི་གཞི་གཏེར་སོགས་མེད་ན་སེམས་
ཅན་རྣམས་ཀྱི་བསམ་པ་བཞིན་དུ་ཡིད་ལ་གང་འདོད་འབྱུང་བར་མི་འགྱུར་བ་ལྟ་བུ་
ཡིན་ནོ། །ལམ་གང་ལ་བགྲོད་པར་བྱེད་པའི་རྐང་བ་མེད་ན་བགྲོད་པར་མི་ནུས་སོ། །དེ་
བཞིན་དུ་ཐར་པ་དང་ཐམས་ཅད་མཁྱེན་པའི་ལམ་ལ་བགྲོད་བྱེད་ཀྱི་རྐང་པ་ལྟ་བུ་
མཆོག་ཏུ་གྱུར་པ་དང་། དངོས་པོ་ཐམས་ཅད་སྡུད་པར་བྱེད་པའི་ལག་པ་མེད་ན་དངོས་



ཅིག་
ཧི ་མ་ལའི་རིག་མཛོད་ཆེན་མོ།
པོ་ཐམས་ཅད་ནམ་ཡང་སྡུད་པར་མི་ནུས་ལ། དཔེ་དེ་བཞིན་དུ་དད་པ་ནི་དགེ་བ་ཐམས་
ཅད་ལྷན་ཅིག་ཏུ་སྡུད་པར་བྱེད་པའི་རྩ་བ་ཡིན་པའི་ཕྱིར་རོ། །གོང་དུ་བཤད་པ་ལྟར་
གང་ཟག་རང་རང་གི་རྒྱུད་ན་དད་པ་རྣམ་པ་གསུམ་པོ་མེད་ན་ནམ་ཡང་ཐར་བའི་ལམ་
ཐོབ་པར་མི་འགྱུར་བ་ཡིན་ལ། དེས་ན་དད་པ་རྣམ་པ་གསུམ་དང་ལྡན་ན་ཡུལ་མཆོག་
གསུམ་ལ་ཡིད་ཆེས་ཤིང་རང་རྒྱུད་ལ་སྔར་མེད་པའི་ཡོན་ཏན་ཁྱད་པར་ཅན་རྒྱུད་ལ་སྐྱེ་
བར་འགྱུར་བ་ཡིན་ཏེ། །
ཡིད་བཞིན་རིན་པོ་ཆེའི་མཛོད་ལས།
འདོད་པའི་དད་པས་ཡོན་ཏན་སེམས་རབ་དྭངས། །
ཡིད་ཆེས་དད་པས་ཆོས་ལ་ཐེ་ཚོམ་ཟད།།
ངེས་སེམས་དད་པས་ཐོས་བསམ་སྒོམ་པ་ཡི། །
ཆོས་མཆོག་རྣམས་ལ་ལྷག་པར་དད་པའོ། །
ཞེས་གསུངས་སོ། །དེའི་དོན། ཡུལ་མཆོག་གསུམ་ལ་འདོད་པའི་དད་པ་ཡོད་ན་
དེའི་དབང་གིས་རྒྱུ་འབྲས་ཀྱི་གནས་ལ་བླང་དོར་ཚུལ་བཞིན་དུ་བྱེད་པར་འགྱུར་བ་དང་།
མཆོག་གསུམ་ལ་མི་བསླུ་པའི་དད་པས་ཡུལ་མཆོག་ཏུ་གྱུར་པ་དེ་ལ་སེམས་དགའ་ཞིང་
རབ་ཏུ་གཞོལ་བར་འགྱུར་བ་དང་། མཆོག་གསུམ་ལ་སྒོ་གསུམ་གུས་པའི་དད་པའི་སྟོབས་
ཀྱིས་རྒྱུད་ལ་དྲན་ཤེས་བག་ཡོད་མཆོག་དང་ལྡན་པར་འགྱུར་བ་དང་། མཆོག་གསུམ་ལ་
དང་བའི་དད་པའི་སྟོབས་ཀྱིས་ཡོན་ཏན་རྒྱུད་ལ་སྐྱེ་ཞིང་སེམས་རབ་ཏུ་དྭངས་བར་
འགྱུར་བ་དང་། མཆོག་གསུམ་ལ་ཡིད་ཆེས་པའི་དད་པའི་སྟོབས་ལས་ཆོས་ལ་མ་རྟོགས་
ལོག་རྟོག་གི་ཐེ་ཚོམ་གྱི་དྲི་མ་མཐའ་དག་ཟད་པར་འགྱུར་བ་དང་། ཡུལ་མཆོག་གསུམ་དེ་



ཞོལ་གདམས་བསྡུས་འགྲེལ་སྐོར།
ཉིད་ནམ་ཡང་མི་བསླུ་བར་ངེས་པར་སེམས་ཤིང་དད་པའི་སྟོབས་ལས་ཐོས་བསམ་སྒོམ་
པ་ཡི་ཆོས་མཆོག་ཏུ་གྱུར་པ་རྣམས་ལ་ལྷག་པར་དད་པ་དང་ལྡན་པར་འགྱུར་བའོ། །དེ་
ལྟ་བུའི་དད་པ་རྣམ་པར་དག་པ་ཞིག་ཡིད་ལ་མེད་ན། ཡུལ་དཀོན་མཆོག་གསུམ་ལ་མགོ་
བོ་གུག་གུག་བྱེད་པ་ཙམ་དང་། རང་རང་སྡུག་བསྔལ་གང་ཡང་རུང་བ་ཞིག་གིས་གདུང་
བ་ན་སྐྱོབས་ཤིག་ཅེས་འོ་དོད་འབོད་པ་ཙམ་གྱིས་ནམ་ཡང་སྐྱོབ་པར་མི་ནུས་སོ། །འོ་ན་
སྡུག་བསྔལ་གང་ཡང་རུང་བ་ཞིག་གིས་གདུང་བའི་ཚེ་འོ་དོད་དྲག་པོ་འབོད་པ་དེ་མ་
གཟིགས་པ་ཨེ་ཡིན་ཞེ་ན་མ་ཡིན་ཏེ། དེའི་ཚེ་ན་མཆོག་གསུམ་བསླུ་མེད་ཀྱིས་ཉིན་མཚན་
མེད་པར་འགྲོ་བ་ཀུན་ལ་གཟིགས་པར་མཛད་པ་དང་། ཁྱད་པར་དུ་སྐྱབས་མེད་པའི་
སེམས་ཅན་དེ་དག་ལ་གཟིགས་ཀྱང་། རང་ལ་ཡིད་ཆེས་ཀྱི་དད་པ་སོགས་མེད་པའི་
དབང་གིས་ནམ་ཡང་ཕན་ཐོགས་ཐབས་མེད་དེ། དཔེར་ན་མ་ཡིས་བུ་ལ་ཇི་ལྟར་བརྩེ་
ཡང་བུ་ཕྱིན་ཅི་ལོག་ཏུ་གྱུར་ནས་མ་ལ་ཕ་གསད་པའི་དགྲ་བོ་ཉིད་དུ་ལྟ་བར་བྱས་ན་མ་
ཡིས་ཕན་ཐོགས་པར་མི་ནུས་པ་ལྟ་བུ་ཡིན་ནོ། །དེ་བཞིན་དུ་རྫོགས་པའི་སངས་རྒྱས་
རྣམས་ཀྱིས་རང་ཅག་ལས་ངན་པའི་སེམས་ཅན་འདི་རྣམས་ལ་ཉིན་ལན་གསུམ་མཚན་
ལན་གསུམ། མ་དང་བུ་ལྟར་ཐུགས་བརྩེ་བ་ཆེན་པོས་གཟིགས་པར་མཛད་དེ། གང་ལ་
གང་འདུལ་གྱི་ཐབས་མཁས་དཔག་མེད་སོགས་མཛད་ནས་ཐར་བའི་ལམ་བསྟན་པར་
བྱས་ཀྱང་། སེམས་ཅན་རྣམས་ཀྱི་བློ་ཕྱིན་ཅི་ལོག་ཏུ་གྱུར་ནས་འདོད་ཡོན་ལྔ་ལ་གཡེངས་
ཤིང་ལོག་ལམ་འབའ་ཞིག་ལ་བརྩོན་པར་བྱས་པ་དེ་དག་ཐར་བའི་ལམ་དུ་བགྲོད་པ་
དང་གྲོལ་ཐབས་མ་བྱུང་བ་ཡིན་ནོ། །དེ་དག་གི་རྒྱུ་གཙོ་བོ་གང་ལ་ཐུག་གོ་ཞེ་ན་མཆོག་
གསུམ་ལ་མོས་གུས་སོགས་དད་པ་མེད་པའི་དབང་གིས་འབྱུང་བར་འགྱུར་བ་ཡིན་པར་



ཧི་མ་ལའི་རིག་མཛོད་ཆེན་མོ།
ངེས་སོ། །འོ་ན་དད་པའི་ཡུལ་མཆོག་གསུམ་བསླུ་མེད་ལ་དད་པ་ཇི་ལྟར་བྱེད་དགོས་ཞེ་
ན། ཚུར་བསྡུས་ན་རྣམ་པ་གསུམ་དུ་འདུ་བ་ཡིན་ལ། དེས་ན་དང་བའི་དད་པ་ནི་དཔེར་
ན་བུ་ཆུང་གིས་མ་མཐོང་བ་ལྟ་བུ་ཞིག་དགོས། བུ་ཆུང་གིས་མ་མཐོང་བའི་ཚེ་སེམས་ལ་
དགའ་སྤྲོ་ཚད་མེད་པར་འབྱུང་བ་དེ་བཞིན་དུ་ཡུལ་དཀོན་མཆོག་གསུམ་པོ་མཐོང་བར་
གྱུར་པའི་ཚེ་ན་སྨྲ་མི་ཤེས་པའི་དང་བའི་དད་པ་བྱས་ཤིང་། དེའི་ཚེ་ན་ཉི་མ་དེ་རིང་ནས་
བཟུང་སྟེ་ང་རང་སྡུག་བསྔལ་ལས་ཐར་བར་འགྱུར་རོ་སྙམ་པའི་བློ་བསྐྱེད་པར་བྱ་དགོས་
པ་ཡིན་ནོ། །ཡང་འདོད་པའི་དད་པ་ནི་བཀྲེས་པས་ཟས་འདོད་པ་ལྟ་བུ་ཞིག་དགོས་ལ།
བཀྲེས་ཤིང་སྐོམ་པའི་སེམས་ཅན་གང་ཞིག་གིས་ཟས་སོགས་འདོད་ཅིང་འཚོལ་བར་བྱས་
ཚེ་བཟའ་བཅའ་ཕུན་སུམ་ཚོགས་པ་ཞིག་རྙེད་པར་གྱུར་པ་ན་དགའ་ཞིང་སྤྲོ་བར་འགྱུར་
བ་དེ་བཞིན་དུ་ཡུལ་མཆོག་གསུམ་ལ་དགའ་ཞིང་སྤྲོ་བའི་སྒོ་ནས་འཇུག་དགོས་པ་ཡིན་
ནོ། །ཡིད་ཆེས་པའི་དད་པ་ནི་ཐི་བྱ་ཚང་ལ་ཞུགས་པ་ལྟ་བུའོ། །དེ་ལྟར་མཆོག་གསུམ་བསླུ་
མེད་ལ་སྙིང་ནས་ཡིད་ཆེས་པའི་དད་པ་ནི། དཔེར་ན། ཐི་བྱ་རང་གི་ཚང་ནང་དུ་དགའ་
ཞིང་སྤྲོ་བས་འཇུག་པ་བཞིན་དུ་རང་ཉིད་མཆོག་གསུམ་ལ་དགའ་ཞིང་སྤྲོ་བའི་སྒོ་ནས་
སྐྱབས་སུ་འགྲོ་ཞིང་འཇུག་པར་བྱེད་དགོས་པ་ཡིན་ནོ། །དེ་ལྟར་མཆོག་གསུམ་ལ་སྐྱབས་
སུ་འགྲོ་བར་བྱེད་པའི་ཚེ་ན་འཆི་བ་སྲོག་ལ་ཐུག་ཀྱང་མི་སྤངས་སྙམ་པའི་དམ་བཅའ་
དང་ལྡན་པར་བྱ་དགོས་པ་ཡིན་ཏེ།
ཡིད་བཞིན་རིན་པོ་ཆེའི་མཛོད་ལས།
ཕྱིས་ནས་མི་འགྱུར་རི་རྒྱལ་ལྟ་བུ་དང་། །
འཕེལ་འགྲིབ་གཉིས་མེད་ཉི་མཁའ་རྒྱ་མཚོ་ལ། །



ཞལ་གདམས་བསྡུས་འགྲེལ་སྐོར།
ཐང་ལྷོད་གཉིས་མེད་གཞུ་མོའི་རྒྱུད་དང་མཚུངས། །
སྐྱོ་དུབ་མེད་པ་གྲུ་ཟམ་ལྟ་བུ་ལ། །
རྒྱུན་ཆད་མེད་པ་ཆུ་བོའི་གཞུང་ཆེན་བཞིན། །
མཉེན་ལྕུག་ལྡན་པ་དར་ཐག་ལྟ་བུ་ལ། །
རྐྱེན་གྱིས་མི་འཕྲོག་ནམ་མཁའ་ལྟ་བུར་བརྟན། །
ཞེས་གསུངས་སོ། །དེའི་དོན། ཕྱིས་ནས་འགྱུར་ལྡོག་མེད་པའི་དད་པ་དཔེར་རི་
རྒྱལ་ལྟ་བུ་དང་། ནམ་ཡང་འཕེལ་བ་དང་འགྲིབ་པ་གཉིས་སུ་མེད་པ་དཔེར་ན་ཉི་མ་
མཁའ་ལ་འཆར་བ་ལྟ་བུ་དང་། ནམ་ཡང་དད་པ་ལ་ཐང་ལྷོད་མེད་པ་དང་དེ་གཉིས་ཀ་
ལ་རེས་མོས་མེད་པ་དཔེར་ན་གཞུ་མོའི་རྒྱུད་དང་མཚུངས་པ་ལྟ་བུ་དང་། སྐྱོ་དུབ་མེད་
པ་དད་པ་དཔེར་ན་གྲུ་ཟམ་ལྟ་བུ་ལ་གནས་པ་དང་། ནམ་ཡང་རྒྱུན་ཆད་མེད་པ་དད་པ་
དཔེར་ན་ཆུ་བོའི་གཞུང་ཆེན་བཞིན་དུ་གནས་པ་དང་། མཉེན་ལྕུག་ལྡན་པ་དད་པ་
དཔེར་ན་དར་ཐག་ལྟ་བུ་ལ་གནས་པ་དང༌། འཕྲལ་རྐྱེན་གང་གིས་ཀྱང་མི་ལྡོག་པར་དད་
པ་དཔེར་ན་ནམ་མཁའ་ལྟ་བུར་བརྟན་པར་གནས་དགོས་པ་ཡིན་ནོ། །དེ་ལྟ་བུའི་དད་པ་
གང་ལ་ཡོད་པ་དེའི་རང་བཞིན་ནི། །
ཡང་དེ་ཉིད་ལས།
དད་པའི་རང་བཞིན་ས་གཞི་བཟང་པོ་འདྲ། །
ཆོས་ཀུན་གཞིར་གྱུར་དགེ་ཚོགས་རྣམ་འཕེལ་བྱེད། །
དད་པ་གཟིངས་འདྲ་སྲིད་པའི་ཆུ་བོ་སྒྲོལ། །
སྐྱེལ་མ་དང་འདྲ་བདུད་དང་ཉོན་མོངས་སྐྱོབ། །



ཧི་མ་ལའི་རིག་མཛོད་ཆེན་མོ།
བཞོན་པ་དང་འདྲ་ཐར་བའི་གླིང་དུ་འདྲེན། །
ནོར་བུའི་རྒྱལ་བཞིན་ཅི་བསམ་འགྲུབ་པ་དང་། །
དཔའ་བོ་དང་འདྲ་སྡིག་ཏོ་ཟིལ་གྱིས་གནོན། །
ཚོགས་བསགས་དམ་པ་རྣམས་ཀྱི་ནོར་མཆོག་ལགས། །
ཞེས་གསུངས་སོ། །དེའི་དོན། དད་པ་ནི་ཞིང་ས་གཤིན་པོ་དང་འདྲ་སྟེ། བྱང་ཆུབ་
ཀྱི་མྱུ་གུ་རྒྱས་པར་འཁྲུངས་པ་དང་། རྒྱ་མཚོའི་གཟིངས་ལྟར་དད་པས་འཁོར་བའི་ཆུ་བོ་
ལས་སྒྲོལ་བ་དང་། སྐྱེལ་མ་བཟང་པོ་དང་འདྲ་བར་དད་པས་ཉོན་མོངས་ཀྱི་དགྲ་ལས་
སྐྱོབ་པ་དང་། དད་པ་བཞོན་པ་བཟང་པོ་དང་འདྲ་སྟེ་ཐར་པའི་གླིང་དུ་འདྲེན་པ་དང་།
དད་པ་འདོད་པའི་རེ་བ་འགྲུབ་པའི་ནོར་བུ་དང་འདྲ་བ་དང༌། དད་པ་དཔའ་བོ་དང་
འདྲ་བར་མི་དགེ་བ་ཚར་གཅོད་པའོ། །དེ་ལྟ་བུའི་དད་པ་ཕུན་སུམ་ཚོགས་པ་ཡོད་ན་
རྒྱལ་སྲས་བྱང་ཆུབ་སེམས་དཔའི་ཡོན་ཏན་མཐའ་དག་རྒྱུད་ལ་སྐྱེ་བར་འགྱུར་བ་དང་།
རིང་པོར་མི་ཐོགས་པར་ཐར་པ་དང་ཐམས་ཅད་མཁྱེན་པའི་ལམ་བགྲོད་པར་འགྱུར་བ་
ཡིན་པའི་ཕྱིར་རོ། །ཡོན་ཏན་མཐའ་དག་རྒྱུད་ལ་འབྱུང་དགོས་ན་གོང་དུ་བཤད་པ་ལྟ་
བུའི་དད་པ་དང་མོས་གུས་སོགས་མེད་ན་བྱིན་རླབས་རྒྱུད་ལ་མི་འབྱུང་སྟེ།
ཨོ་རྒྱན་ཆེན་པོའི་ཞལ་ནས།
དད་མེད་བྲག་ཕུག་བྱང་བལྟས་ལྟ་བུ་ལ། །
ཐུགས་རྗེའི་ཉི་མ་ནམ་ཡང་འཆར་དུས་མེད། ། །
ཅེས་གསུངས་སོ། ། དེའི་དོན། ཡུལ་བླ་མ་དང་མཆོག་གསུམ་ལ་དད་པ་མེད་ན་
དཔེར་ན་བྲག་ཕུག་ཁ་བྱང་བལྟས་ལྟ་བུ་དང་འདྲ་ལ། དེ་ལ་ཐུགས་རྗེའི་ཉི་མ་ལྟ་བུ་ནམ་



ཞལ་གདམས་བསྡུས་འགྲེལ་སྐོར།
ཡང་འཆར་བའི་དུས་མེད་པ་ཡིན་ནོ། །
ཡང་དཀོན་མཆོག་བརྩེགས་པ་ལས།
དད་པ་མེད་པའི་མི་རྣམས་ལ། །
དཀར་པོའི་ཆོས་ནི་མི་འབྱུང་སྟེ། །
ས་བོན་མེ་ཡིས་ཚིག་པ་ལ། །
མྱུ་གུ་སྔོན་པོ་ཇི་བཞིན་ནོ། །
ཞེས་གསུངས་སོ། །དེའི་དོན། ཡུལ་བླ་མ་དང་མཆོག་གསུམ་ལ་དད་པ་མེད་པའི་
མི་རྣམས་ལ་དུས་ནམ་ཡང་རྒྱུད་ལ་དཀར་པོའི་ཆོས་རྣམས་ནི་མི་འབྱུང་སྟེ། དཔེར་ན་ས་
བོན་མེ་ཡིས་ཚིག་པར་གྱུར་པ་ན་དེ་ལ་ནམ་ཡང་འབྲས་བུ་མྱུ་གུ་སྔོན་པོ་མི་འབྱུང་བ་ཇི་
ལྟ་བ་དེ་བཞིན་ནོ། ། །
ཀུན་མཁྱེན་ཆོས་ཀྱི་རྒྱལ་པོས།
སྐལ་མེད་རྣམས་ལ་དད་པ་ཅུང་ཟད་མེད། །
དེ་ཡི་སྐྱོན་ནི་ཤིན་ཏུ་མཐའ་ཡས་ལྡན། །
མཚོ་གཏིང་རྡོ་འདྲ་ཐར་བའི་སྐམ་དང་བྲལ། །
མཉན་མེད་གྲུ་འདྲ་སྲིད་ལས་གྲོལ་དུས་མེད། །
ལག་རྡུམ་ཕྱིན་འདྲ་དགེ་བའི་བགོ་སྐལ་མེད། །
ས་བོན་ཚིག་འདྲ་བྱང་ཆུབ་མྱུ་གུ་མེད། ། །
ལོང་བ་དང་འདྲ་ཆོས་གཟུགས་སྣང་བ་མེད། །
འཁོར་དོང་ཆུད་འདྲ་གཏན་དུ་འཁོར་བར་འཁྱམས། །
*t-1



ཧི་མ་ལའི་རིག་མཛོད་ཆེན་མོ།
ཞེས་གསུངས་སོ། །དེའི་དོན། ལས་དང་སྐལ་བ་མེད་པའི་གང་ཟག་རྣམས་ལ་དད་
པ་ཅུང་ཟད་ཀྱང་མེད་དེ། དེ་ཡི་སྐྱོན་གྱི་ཚོགས་ནི་ཤིན་ཏུ་མཐའ་ཡས་པ་དང་ལྡན་པ་
ཡིན་ནོ། །སྐལ་མེད་དེ་དག་ད་ལྟ་ཐར་བའི་གླིང་དུ་བགྲོད་པར་མི་ནུས་པས་ཉེས་པའི་
ཚོགས་ནི་དཔེར་ན་རྒྱུ་མཚོ་ཆེན་པོའི་གཏིང་ལ་བྱིངས་པའི་རྡོ་དང་འདྲ་ཞིང་ཐར་པའི་
སྐམ་དང་བྲལ་བ་ཡིན་པའི་ཕྱིར་དང་། དཔེར་ན་མཉན་པ་མེད་ན་གྲུ་རྐྱང་བས་རྒྱ་མཚོ་
ལས་སྒྲོལ་བར་མི་ནུས་པ་དེ་དང་འདྲ་བར་དད་པ་མེད་ན་སྲིད་པ་ཁམས་གསུམ་འཁོར་
བ་ལས་སྒྲོལ་བའི་དུས་མེད་པ་དང་། དཔེར་ན་ལག་རྡུམ་ནོར་བུའི་གླིང་དུ་ཕྱིན་ཡང་ནོར་
བུ་ཇི་བཞིན་ལེན་པའི་བགོ་སྐལ་མི་ཐོབ་པ་དེ་བཞིན་དུ་དད་པ་མེད་ན་ཆོས་སྒྲུབ་པའི་
གླིང་དུ་ཕྱིན་ཡང་དགེ་བའི་ཆོས་ཀྱི་བགོ་སྐལ་མེད་པ་དང་། དཔེར་ན་ས་བོན་མེ་ཡིས་
ཚིག་ན་འབྲས་བུ་མི་འབྱུང་བ་དེ་དང་འདྲ་བས། དད་པ་མེད་ན་བླ་ན་མེད་པའི་བྱང་
ཆུབ་ཀྱི་མྱུ་གུ་འབྱུང་བ་མེད་པ་དང་། དཔེར་ན་མིག་མེད་པའི་ལོང་བ་རྣམས་ཀྱིས་ལམ་
མི་མཐོང་བ་དེ་དང་འདྲ་བར་དད་པ་མེད་ན་ཆོས་ཀྱི་གཟུགས་སྣང་བ་མེད་པ་དང་།
ལས་ཉོན་མི་དགེ་བའི་དབང་གིས་འཁོར་བ་སྡུག་བསྔལ་གྱི་བཙོན་དོང་དུ་ཚུད་པ་དང་
འདྲ་བས་སེམས་ཅན་རྣམས་ལ་དད་པ་མེད་ན་གཏན་དུ་འཁོར་བར་འཁྱམས་ཤིང་སྡུག་
བསྔལ་ལས་ནམ་ཡང་གྲོལ་བར་མི་འགྱུར་བ་ཡིན་ནོ། །རང་རང་ལ་ཆོས་ཚིགས་བཞི་དང་
ཚིགས་བཅད་གཅིག་གི་དོན་སྟོན་པའི་བླ་མ་སོགས་ལ་ཡིད་ཁྱེད་ཤེས་ཀྱི་དད་པ་ཡོད་ན་
བླ་མའི་མཛད་སྤྱོད་དག་དང་མ་དག་སོགས་ཇི་ལྟར་སྣང་ཡང་དགོངས་རྒྱུད་ཀྱི་རྟོགས་པ་
རང་རྒྱུད་ལ་འཕོ་བར་འགྱུར་བ་ཡིན་ཏེ། དཔེར་ན་གྲུབ་ཆེན་ཏེ་ལོ་པ་ལ་བསྟེན་ནས་པན་
ཆེན་ནཱ་རོ་པས་དཀའ་བ་ཉི་ཤུ་རྩ་བཞི་སྤྱད་དེ་སྒྲུབ་པ་མཐའ་རུ་ཕྱིན་ཅིང་སངས་རྒྱས་



ཞལ་གདམས་བསྡུས་འགྲེལ་སྐོར།
པར་གྱུར་པ་ལྟ་བུ་ཡིན་ལ་རྒྱས་པར་གཞན་ལས་ཤེས་པར་བྱའོ། །ལྷོ་བྲག་མར་པ་ལ་བསྟེན་
ནས་རྗེ་བཙུན་མི་ལ་རས་པས་དཀའ་བ་བརྒྱ་ཕྲག་དུ་མ་སྤྱད་དེ་མཐར་ལྷོ་བྲག་མར་པའི་
དགོངས་རྒྱུད་ཟབ་མོ་རྒྱུད་ལ་འཕོས་ནས་གྲུབ་པའི་ས་མཐོར་གཤེགས་ཤིང་སངས་རྒྱས་
པར་གྱུར་པ་ལྟ་བུ་ཡིན་ལ། དེས་ན་རྗེ་བཙུན་གྱིས་བླ་མས་ཅི་གསུངས་བསྒྲུབས་ཤིང་ཆོས་
ཕྱིར་དཀའ་བ་སྤྱད་ཚུལ་སོགས་རྒྱས་པར་གཞུང་གཞན་ལས་ཤེས་པར་བྱའོ། །དེ་ལྟ་བུའི་
ཡིད་ཁྱེད་ཤེས་ཀྱི་དད་པ་སོགས་མེད་པ་རྣམས་ལ་སྐྱབས་གསུམ་ཀུན་འདུས་ཀྱི་ངོ་བོ་
དཔལ་ལྡན་བླ་མའི་དགོངས་རྒྱུད་ཟབ་མོ་སྙིང་ལ་འཕོས་ཤིང་སངས་རྒྱས་པར་འགྱུར་བ་
ཡོད་པ་མ་ཡིན་ཏེ། རང་རྒྱུད་ལོག་ལྟས་བསླད་ཅིང་ཐར་བའི་སྲོག་འཕྲོག་པར་འགྱུར་བ་
ཡིན་ནོ། །དཔེར་ན་རང་རྒྱུད་ལོག་ལྟས་བསླད་ཅིང་དྲན་ཤེས་མེད་པའི་སྐྱེ་བོ་རྣམས་ཀྱི་
དམ་ཚིག་ཉམས་པའི་ཚུལ་ནི། །
རང་ཤར་གྱི་རྒྱུད་ལས།
དང་པོ་སྐུ་ཡི་དམ་ཚིག་ནི།
དང་པོ་ལུས་ཀྱི་བསྲུང་བྱ་བཅུ། །
བླ་མའི་གདོང་ནས་འགྲོ་མི་བྱ། །
ཅི་ཕྱིར་ཁྲེལ་ནས་རྒྱབ་ཕྱོགས་འདྲ། །
ཆོས་མེད་དུད་འགྲོའི་གནས་སུ་སྐྱེ། །
བླ་མའི་གཞུག་ནས་འགྲོ་མི་བྱ། །
ཅི་ཕྱིར་ཞབས་རྗེས་གནོན་པའོ། །
སྐྱབས་མེད་མགོན་དང་བྲལ་བར་སྐྱེ། །
46



ཧི་མ་ལའི་རིག་མཛོད་ཆེན་མོ།
བླ་མའི་གཡས་ནས་འགྲོ་མི་བྱ། །
ཅིའི་ཕྱིར་རྡེག་པའི་སྟབས་སུ་འོ། །
ཚེ་ཐུང་ནད་མང་དམྱལ་བར་ལྷུང་། །
དབུ་ཡི་གྲིབ་མ་མནན་མི་བྱ། །
ཅི་ཕྱིར་ཁྱད་དུ་གསད་པ་ཡིན། །
ངུ་འབོད་ཆེན་པོའི་དམྱལ་བར་ལྟུང་། །
དབུ་སྐྲ་རྡོག་པས་བརྫི་མི་བྱ། །
ཅི་ཕྱིར་སངས་རྒྱས་གཉུང་བ་འདྲ། །
ཐིག་ནག་འདུ་བའི་དམྱལ་བར་སྐྱེ། །
དབུ་སྔས་བཞུགས་གདན་བརྫི་མི་བྱ། །
ཅི་ཕྱིར་སངས་རྒྱས་བླ་མེད་སྨད། །
ཤལ་མ་རི་ལ་འཛེགས་པར་སྐྱེ། །
སྐུ་ལ་མཐོ་ཡིས་གཞལ་མི་བྱ། །
ཅི་ཕྱིར་ལག་པས་བརྒྱབས་དང་མཚུངས། །
མདུང་ཐུང་སུམ་བརྒྱས་འཇོམས་པར་འགྱུར། །
བླ་མའི་བཞེངས་ཕྱག་ཚུར་མི་ལེན། །
མཐོ་རིས་ཐར་བའི་ལམ་སྣ་འགག །
འདུ་ཤེས་མེད་པའི་དམྱལ་བར་སྐྱེ། །
ཟབ་མོའི་མན་ངག་ཚིག་གསུམ་ཡང་། །



ཞལ་གདམས་བསྡུས་འགྲེལ་སྐོར།
མཉན་ནས་དེ་ཡི་གོང་བུ་མིན། །
ཤེས་རབ་འཆལ་བའི་འདམ་དུ་འཛུད། །
བླ་མའི་ཞལ་དུ་མ་གསོལ་བར། །
ལོངས་སྤྱོད་ཟས་ལ་ཕུད་བཅད་ན། །
ཤ་ཁྲག་འབར་བའི་ལུས་སུ་སྐྱེ། །
གཞན་ཡང་བཞེངས་ཚེ་བསྡད་པ་ན། །
མགོ་ལུས་བྲལ་བའི་དམྱལ་བར་སྐྱེ། །
བཞུགས་ཚེ་སྟེགས་ལ་བསྡད་པ་ན། །
དམྱལ་བ་མགོ་འཕྱང་ལུས་སུ་སྐྱེ། །
དེ་རྣམས་སྐུ་ཡི་དམ་ཚིག་བཅུ། ། །
ཉམས་ན་བསྐལ་པ་ཆེན་པོ་གཅིག །
ཚ་གྲང་ལས་ཀྱི་དམྱལ་བར་སྐྱེ། །
ཉམས་པ་སྐོང་ན་མཆོད་རྟེན་བཞེངས། །
བུམ་པར་བླ་མའི་སྐུ་གཟུགས་བཞེངས། །
མཆོད་ཅིང་བསྐོར་བ་རྒྱུན་མི་བཅད། །
ཅེས་གསུངས་སོ། །དེའི་དོན། རང་རང་འགྲོ་བའི་ཚེ་བླ་མའི་གདོང་ནས་འགྲོ་བར་
མི་བྱ་སྟེ། རྒྱུ་མཚན་ཅིའི་ཕྱིར་ཞེ་ན་ཁྲེལ་ནས་རྒྱབ་ཕྱོགས་པ་དང་འདྲ་ཞིང༌། ཚེ་འདི་
འཕོས་མ་ཐག་ཏུ་ཆོས་མེད་དུད་འགྲོའི་གནས་སུ་སྐྱེ་ཞིང་སྡུག་བསྔལ་བར་འགྱུར་བ་ཡིན་
ནོ། །བླ་མའི་གཞུག་ནས་རང་ཉིད་འགྲོ་བར་མི་བྱ་སྟེ། རྒྱུ་མཚན་ཅིའི་ཕྱིར་ཞེ་ན་ཞབས་



ཧི་མ་ལའི་རིག་མཛོད་ཆེན་མོ། །
རྗེས་གནོན་པར་འགྱུར་བའོ། །ཚེ་འདི་འཕོས་མ་ཐག་ཏུ་སྐྱབས་མེད་མགོན་སྐྱབས་བྲལ་
བའི་གནས་སུ་སྐྱེ་བར་འགྱུར་བ་ཡིན་ནོ། །བླ་མའི་གཡས་ནས་འགྲོ་བར་མི་བྱ་སྟེ། རྒྱུ་
མཚན་ཅིའི་ཕྱིར་ཞེ་ན་རྡེག་པའི་སྟབས་སུའོ། །ཚེ་འདིར་ཚེ་ཐུང་བ་དང་ནད་མང་བར་
གྱུར་པ་དང་ཕྱི་མར་དམྱལ་བར་ལྷུང་བར་འགྱུར་བ་ཡིན་ནོ། །དཔལ་ལྡན་བླ་མའི་དབུ་ཡི་
གྲིབ་མ་མནན་པར་མི་བྱ་སྟེ། ཅིའི་ཕྱིར་ཞེ་ན་ཁྱད་དུ་བསད་པ་ཡིན་པའི་ཕྱིར་རོ། །ཚེ་འདི་
འཕོས་མ་ཐག་ཏུ་དམྱལ་བ་ངུ་འབོད་ཆེན་པོའི་གནས་སུ་ལྟུང་བར་འགྱུར་བ་ཡིན་ནོ། །བླ་
མའི་དབུ་སྐྲ་རྡོག་པས་བརྫི་བར་མི་བྱ་སྟེ། རྒྱུ་མཚན་ཅིའི་ཕྱིར་ཞེ་ན་སངས་རྒྱས་གཤུང་བ་
དང་འདྲ་བར་གྱུར་པ་ཡིན་པས། ཚེ་འདི་འཕོས་མ་ཐག་ཏུ་ཐིག་ནག་དང་འདྲ་བའི་
དམྱལ་བར་སྐྱེ་བ་ཡིན་པའི་ཕྱིར་རོ། །བླ་མའི་དབུ་སྔས་དང་བཞུགས་གདན་སོགས་རྡོག་
པས་བརྫི་བར་མི་བྱ་སྟེ། རྒྱུ་མཚན་ཅིའི་ཕྱིར་ཞེ་ན་སྤངས་རྟོགས་ཡོངས་སུ་རྫོགས་པའི་
སངས་རྒྱས་བླ་ན་མེད་པ་སོགས་ལ་སྨད་པར་གྱུར་པ་ཡིན་པའི་ཕྱིར་རོ། །ཚེ་འདི་འཕོས་མ་
ཐག་ཏུ་ཤལ་མ་རི་ལ་འཛེགས་པ་ཡི་གནས་སུ་སྐྱེ་བར་འགྱུར་པ་ཡིན་ནོ། །བླ་མའི་སྐུ་ལུས་
ལ་མཐོ་ཡིས་གཞལ་བར་མི་བྱ་སྟེ། རྒྱུ་མཚན་ཅིའི་ཕྱིར་ཞེ་ན་ལག་གིས་བརྒྱབས་པ་དང་
མཚུངས་པར་གྱུར་པ་ཡིན་པའི་ཕྱིར་རོ། །ཚེ་འདི་འཕོས་མ་ཐག་ཏུ་མདུང་ཐུང་སུམ་
བརྒྱས་འཛོམས་པར་འགྱུར་བ་ཡིན་ནོ། །བླ་མའི་བཞེངས་ཕྱག་ཚུར་མི་བླང་སྟེ། ཚུར་
བླངས་པར་བྱས་ན་མཐོ་རིས་ཐར་བའི་ལམ་སྣ་འགག་པར་གྱུར་ཅིང་། ཕྱི་མར་འདུ་ཤེས་
མེད་པའི་དམྱལ་བར་སྐྱེ་བ་ལེན་པར་འགྱུར་བ་ཡིན་ནོ། །ཟབ་མོའི་མན་ངག་ཚིག་གསུམ་
ཡང་ཉན་ནས་དེ་ཡི་གོང་དུ་མིན་ཏེ། ཤེས་རབ་འཆལ་བའི་འདམ་དུ་ཚུད་པར་འགྱུར་བ་
ཡིན་ནོ། །བླ་མས་ཞལ་དུ་བཟའ་བཅའ་སོགས་མ་གསོལ་བར་རང་གིས་ལོངས་སྤྱད་ནས་



ཞལ་གདམས་བསྡུས་འགྲེལ་སྐོར།
ཟས་དེ་ལ་ཕུད་བཅད་པར་བྱས་ན། ཕྱི་མར་ཤ་ཁྲག་འབར་བའི་ལུས་སུ་སྐྱེ་བར་འགྱུར་བ་
ཡིན་ནོ། །དེ་ལས་གཞན་ཡང་བླ་མ་གདན་ལས་བཞེངས་ཚེ་བསྡད་པར་བྱས་ན། ཕྱི་མར་
མགོ་ལུས་བྲལ་བའི་དམྱལ་བར་སྐྱེ་ཞིང་སྡུག་བསྔལ་བར་འགྱུར་བ་ཡིན་ནོ། །བླ་མ་
བཞུགས་གདན་ལ་བཞུགས་པའི་ཚེ་ན་རང་ཉིད་སྟེགས་ལ་བསྡད་པ་ན། ཕྱི་མར་དམྱལ་བ་
མགོ་འཕྱང་ལུས་སུ་སྐྱེ་ཞིང་སྡུག་བསྔལ་བར་འགྱུར་བ་ཡིན་ནོ། །གོང་དུ་བཤད་པ་དེ་ལྟ་
བུའི་སྐུ་དམ་ཚིག་བཅུ་སོགས་མ་བསྲུངས་པར་ཉམས་པར་གྱུར་ན་བསྐལ་བ་ཆེན་པོ་
གཅིག་ལ་ཚ་གྲང་ལས་ཀྱི་སྡུག་བསྔལ་མྱོང་ཞིང་དམྱལ་བར་སྐྱེ་བ་ཡིན་ཏེ། ཉམས་པ་དེ་
དག་སྐོང་བར་བྱས་ན་སྐོང་བྱེད་ཀྱི་གཉེན་པོ་བདེ་གཤེགས་མཆོད་རྟེན་བཞེངས་བར་བྱ།
བུམ་པར་བླ་མའི་སྐུ་གཟུགས་སོགས་བཞེངས་ནས། དེ་ལ་དངོས་འབྱོར་གྱི་མཆོད་པ་
མཆོད་ཅིང་སྐོར་བ་རྒྱུན་མི་བཅད་པར་བྱས་ན་སྡིག་པ་འདག་པར་འགྱུར་བ་ཡིན་ནོ། །
ངག་གི་སྒོ་ནས་དམ་ཚིག་བཅུ་བསྲུང་བར་བྱ་བ་ནི།
དེ་ཉིད་ལས།
བླ་མ་སངས་རྒྱས་ཀུན་ལས་ལྷག །
དེ་ལ་རྟོག་བཅས་བྱ་མི་རུང་། །
རྒྱབ་ནས་འཕྱ་གཏམ་ཟེར་བ་དེ། །
སངས་རྒྱས་རྒྱབ་ཀྱིས་ཕྱོགས་པ་ཡིན། །
འབྲས་བུ་མེད་པར་ངན་སོང་ལྷུང་། །
ལུས་རུལ་མགུལ་འགག་ནད་ཀྱིས་འདེབས། །
བླ་མ་བླུན་ཞེས་བརྗོད་མི་རུང༌། །
5}



ཧི་མ་ལའི་རིག་མཛོད་ཆེན་མོ།
བརྗོད་ན་བསྐལ་པ་ཕྲ་མོ་གཅིག །
བྱང་ཆུབ་ལམ་དང་འཕྲད་མི་སྲིད། །
བླ་མ་ཟོག་ཆེ་བྱ་མི་རུང་། ། །
རལ་གྲི་སོ་མས་ལྕེ་གཏུབས་ནས། ། .
ལྐུག་པའི་གནས་སུ་སྐྱེ་བར་འགྱུར། །
བླ་མ་རྡོ་རྗེ་སློབ་དཔོན་ལ། །
ཞེ་ལ་མི་འབབ་ཚིག་མི་སྨྲ། །
སྨྲས་ན་རི་འཐབ་གནས་སུ་སྐྱེ། །
ལེགས་པར་གསུངས་པའི་བཀའ་མི་བཅག །
བཅག་ན་མནར་མེད་གནས་སུ་སྐྱེ། །
ངག་ཚིག་བརླང་པོས་ཞེ་འགེམས་ན། །
འོ་དོད་འབོད་པའི་གནས་ངན་དུ། །
བསྐལ་བ་སྟོང་ཕྲག་དྲུག་ཏུ་གནས། །
སྨྲས་པའི་ཚིག་ལ་མི་གནས་པ། ། །
སྡུག་བསྔལ་ལས་ལ་ཡུན་རིང་སྤྱོད། །
སྒྲོ་སྐུར་མང་པོ་འདོགས་པ་དེ། །
དགེ་སློང་འབུམ་ཕྲག་བསད་དང་མཉམ། །
མནར་མེད་དམྱལ་བ་ཁོ་ནར་ལྷུང་། །
ཁྱོད་བས་ང་བཟང་ཟེར་བ་དེ། །



ཞལ་གདམས་བསྡུས་འགྲེལ་སྐོར།
དམྱལ་བར་བསྐལ་པ་ཡུན་རིང་གནས། །
དམོད་པའི་གཡོ་སྒྱུ་སྣ་ཚོགས་སྨྲ། །
རྟག་ཏུ་སྐེ་བཅད་དམྱལ་བར་ལྷུང་། །
དེ་ཡང་གསུང་གི་དམ་ཚིག་ཡིན། །
ཉམས་པ་སྐོང་ན་གཟུངས་སྔགས་འབུམ། །
བྲིས་པ་མཆོད་རྟེན་ནང་དུ་གཞུག །
དྲིལ་བུ་ཟུང་འབྲེལ་མང་དུ་བཏགས། །
ཅེས་གསུངས་སོ། །དེའི་དོན། བླ་མ་ནི་དུས་གསུམ་སངས་རྒྱས་ཀུན་ལས་ལྷག་པར་
འགྱུར་བ་ཡིན་ཏེ། དེ་ལ་རྟོག་བཅས་བྱ་མི་རུང་། དེ་ལྟར་བྱས་ནས་རྒྱབ་ནས་འཕྱ་གཏམ་
ཟེར་བ་སྟེ་སངས་རྒྱས་རྒྱབ་ཀྱིས་ཕྱོགས་པ་ཡིན་འབྲས་བུ་མེད་པར་ངན་སོང་དུ་ལྷུང་ནས།
ལུས་ཐམས་ཅད་རུལ་ཞིང་མགུལ་འགག་གི་ནད་ཀྱིས་འདེབས་པར་གྱུར་ཅིང་སྡུག་
བསྔལ་མྱོང་བར་འགྱུར་བ་ཡིན་ནོ། །བླ་མ་བླུན་ཞེས་བརྗོད་པར་བྱ་མི་རུང་སྟེ། དེ་ལྟར་
བརྗོད་ན་བསྐལ་བ་ཤིན་ཏུ་ཕྲ་མོ་གཅིག་ལ་བླ་ན་མེད་པའི་བྱང་ཆུབ་སེམས་དཔའི་ལམ་
དང་འཕྲད་པར་མི་སྲིད་པར་འགྱུར་བ་ཡིན་ནོ། །བླ་མ་ཐོག་པ་ཆེ་བར་བཤད་མི་རུང་དེ་
ལྟར་བྱས་ན་ཕྱི་མར་རལ་གྲི་སོ་མས་ལྕེ་གཏུབས་པར་བྱས་ནས། གླེན་ཞིང་ལྐུགས་པའི་
གནས་སུ་སྐྱེ་བར་འགྱུར་བ་ཡིན་ནོ། །བླ་མ་རྡོ་རྗེ་སློབ་དཔོན་ལ་ཞེ་ལ་མི་འབབ་པའི་ཚིག་
མི་སྨྲའོ། །ཞེ་ལ་མི་འབབ་པའི་ཚིག་སྨྲས་པའི་དབང་གིས་ཕྱི་མར་རི་འཐབ་བར་དུ་སྐྱེ་ཞིང་
སྡུག་བསྔལ་བར་འགྱུར་བ་ཡིན་ནོ། །བླ་མས་ལེགས་པར་གསུངས་པའི་བཀའ་བཅག་པར་
མི་བྱ་སྟེ། བཅག་པར་བྱས་ན་ཕྱི་མར་དམྱལ་བ་མནར་མེད་ཀྱི་གནས་སུ་སྐྱེ་བར་འགྱུར་བ་



ཧི་མ་ལའི་རིག་མཛོད་ཆེན་མོ།
ཡིན་ནོ། །ངག་ཚིག་བརླང་པོས་ཞེ་འགེམས་པར་བྱས་ན་ཕྱི་མར་སྡུག་བསྔལ་གྱི་འོ་དོད་
འབོད་པའི་གནས་ངན་དུ་བསྐལ་པ་སྟོང་ཕྲག་དྲུག་ཏུ་གནས་ཤིང་སྡུག་བསྔལ་མྱོང་བར་
འགྱུར་བ་ཡིན་ནོ། །བླ་མས་ཇི་ལྟར་སྨྲས་པའི་ཚིག་ལ་མི་གནས་པ་དེ་ནི་ཚེ་རབས་དུ་མར་
སྡུག་བསྔལ་གྱི་ལས་ལ་ཡུན་རིང་པོར་སྤྱོད་པར་འགྱུར་བ་ཡིན་ནོ། །བླ་མ་ལ་སྒྲོ་སྐུར་མང་
པོ་ཡི་སྒྲོ་འདོགས་སོགས་བྱས་པ་དེ་ཡི་རྣམ་སྨིན་ནི། དགེ་སློང་འབུམ་ཕྲག་གཅིག་བསོད་
པ་དང་མཉམ་པར་གྱུར་ཏེ། ཕྱི་མར་མནར་མེད་དམྱལ་བ་ཁོ་ནར་ལྷུང་ཞིང་སྡུག་བསྔལ་
བར་འགྱུར་བ་ཡིན་ནོ། །བླ་མ་ལ་ཁྱོད་བས་ང་བཟང་ཟེར་བ་དེ་ཡིས་དམྱལ་བར་ལྷུང་ནས་
བསྐལ་པ་དུ་མར་དམྱལ་བའི་སྡུག་བསྔལ་མྱོང་ཞིང་ཡུན་རིང་གནས་པར་འགྱུར་བ་ཡིན་
ནོ། །བླ་མ་ལ་དམོད་པའི་གཡོ་སྒྱུ་སྣ་ཚོགས་པ་སྨྲ་བར་བྱས་ན། ཕྱི་མར་སྐེ་བཅད་དམྱལ་
བར་ལྷུང་སྟེ་སྡུག་བསྔལ་ཚད་མེད་མྱོང་བར་འགྱུར་བ་ཡིན་ནོ། །དེ་ཡང་གསུང་གི་དམ་
ཚིག་ཡིན། དེ་དག་ཉམས་པར་གྱུར་པ་ནི་གཟུངས་སྔགས་འབུམ་སོགས་བྲིས་ལ་མཆོད་
རྟེན་ནང་དུ་གཞུག་པར་བྱས་ཤིང་དེ་ལ་དྲིལ་བུ་ཟུང་འབྲེལ་མང་དུ་བཏགས་པར་བྱ་
དགོས། དེ་ལྟར་བྱས་ན་སྐུ་ཡི་དམ་ཚིག་དག་པར་འགྱུར་བ་ཡིན་པའི་ཕྱིར་རོ། །ཡིད་ཀྱི་སྒོ་
ནས་དམ་ཚིག་བཅུ་བསྲུང་བར་བྱ་བ་ནི།
དེ་ཉིད་ལས། །
བླ་མའི་དཀོར་ལ་བརྣབ་སེམས་བྱེད། །
ཡི་དྭགས་གནས་སུ་བསྐལ་པ་གཉིས། །
བཀྲེས་སྐོམ་མི་བཟོད་མྱོང་བར་འགྱུར། །
བླ་མ་དག་ལ་འགྲན་སེམས་བྱེད། །



ཞལ་གདམས་བསྡུས་འགྲེལ་སྐོར།
འཁོར་བའི་གཅོང་རོང་ཐར་མེད་དུ། །
ཆོས་སྤྱོད་བརྩོན་ཡང་སྐྱེ་བར་འགྱུར། །
ཞེ་འགྲས་པ་ཡི་སེམས་བྱེད་ན། །
རལ་གྲིས་གཅོད་པའི་དམྱལ་བར་སྐྱེ། །
རྡོ་རྗེ་སློབ་དཔོན་འདོད་ཆགས་ཆེ། །
སེམས་ན་ངན་སོང་ཀུན་ཏུ་སྐྱེ། །
རྡོ་རྗེ་སློབ་དཔོན་ཞེ་སྡང་ཆེ། །
སེམས་ན་དམྱལ་བ་དྲུག་ཅུར་འཚོད། །
རྡོ་རྗེ་སློབ་དཔོན་འདུ་ཤེས་ཆུང་། །
སེམས་ན་ངུ་འབོད་དམྱལ་བར་སྐྱེ། །
རྡོ་རྗེ་སློབ་དཔོན་གྲོད་པ་ཆེ། །
སེམས་ན་མནར་མེད་དམྱལ་བར་སྐྱེ། །
རྡོ་རྗེ་སློབ་དཔོན་ང་རྒྱལ་ཆེ། །
སེམས་ན་མཐའ་འཁོབ་གནས་སུ་སྐྱེ། །
རྡོ་རྗེ་སློབ་དཔོན་ཁས་ཞན་དུ། །
སེམས་ན་བླ་མེད་ལམ་མི་རྙེད། །
རྡོ་རྗེ་སློབ་དཔོན་རྐྱེན་བཞིར་སེམས།
རྟག་ཏུ་བསམ་ངན་མཚང་འབྲུ་བ། །
ལྷ་ཀླུ་གདུག་པས་སྲོག་བཅད་ནས། །



ཧི་མ་ལའི་རིག་མཛོད་ཆེན་མོ།
མྱུར་དུ་དམྱལ་བའི་གནས་སུ་ལྷུང་། །
འདི་ཡང་གསུང་གི་དམ་ཚིག་ཡིན། །
ཉམས་པ་གསོ་ན་མཚན་གྱི་མཐར། ། །
གསོལ་འདེབས་བསྟོད་པ་བྲིས་པ་འབུམ། །
བཤགས་པའི་ཚིག་བྲིས་འབུམ་ཐེར་གཞུག །
ལོ་ཟླ་དུས་མཆོད་རྒྱུན་དུ་བཟུང་། ། །
ཞེས་གསུངས་སོ། །དེའི་དོན། རང་རང་གི་བླ་མའི་དཀོར་ལ་བརྣབ་སེམས་བྱེད་
པར་བྱས་ན། ཕྱི་མར་ཡི་དྭགས་ཀྱི་གནས་སུ་སྐྱེས་ཤིང་བསྐལ་པ་གཉིས་ལ་བཀྲེས་སྐོམ་
སོགས་ཀྱི་སྡུག་བསྔལ་མི་བཟོད་པ་མྱོང་བར་འགྱུར་བ་ཡིན་ནོ། །བླ་མ་དག་ལ་ཆོས་དང་
འཇིག་རྟེན་གང་ཐད་ནས་འགྲན་སེམས་བྱེད་པར་བྱས་ན། འཁོར་བའི་གཅོང་རོང་གི་
གནས་ལས་ནམ་ཡང་ཐར་བ་མེད་པ་ཉིད་དུ་གྱུར་པ་ན། ཆོས་སྤྱོད་ཀྱིས་དགེ་བ་ལ་བརྩོན་
པར་བྱས་ན་ཡང་སྐྱེ་བར་འགྱུར་བ་ཡིན་ནོ། །བླ་མ་ལ་ཞེ་འགྲས་པ་ཡི་སེམས་བྱེད་པར་
བྱས་ན། ཕྱི་མར་རལ་གྲིས་གཅོད་པའི་དམྱལ་བར་སྐྱེ་བར་འགྱུར་བ་ཡིན་ནོ། །བླ་མ་རྡོ་རྗེ་
སློབ་དཔོན་གྲོད་པ་ཆེ་བ་ཞིག་ཡིན་པར་སེམས་ན། ཕྱི་མར་མནར་མེད་དམྱལ་བར་སྐྱེ་
བར་འགྱུར་བ་ཡིན་ནོ། །བླ་མ་རྡོ་རྗེ་སློབ་དཔོན་ང་རྒྱལ་ཆེ་བར་སེམས་ན། ཕྱི་མར་མཐའ་
འཁོབ་ཀྱི་གནས་སུ་སྐྱེ་བར་འགྱུར་བ་ཡིན་ནོ། །བླ་མ་རྡོ་རྗེ་སློབ་དཔོན་ཁས་ཞན་པ་ཉིད་
དུ་སེམས་ན། བླ་མེད་བྱུང་ཆུབ་ཐོབ་པའི་ལམ་མི་རྙེད་ལ། དེས་ན་བླ་མ་རྡོ་རྗེ་རྐྱེན་བཞིར་
སེམས་ཞེས་པ་སྟེ། རྐྱེན་བཞི་ནི།



ཞལ་གདམས་བསྡུས་འགྲེལ་སྐོར།
དེ་ཉིད་ལས།
བླ་མ་འདི་འཇིག་རྟེན་གྱི་བྱ་བ་ལ་མི་མཁས་སྙམ་པ་དང༌། རང་བས་ན་ཚོད་
གཞོན་སྙམ་པ་དང་། བཟའ་ཚང་ཉེ་འབྲེལ་ཡིན་སྙམ་པ་དང་། རང་བས་རིགས་དམན་པ་
ཡིན་སྙམ་པ་སྟེ། ལོག་པའི་འདུ་ཤེས་བཞི་སེམས་ཤིང་རྟག་ཏུ་བསམ་པ་ངན་ཞིང་མཚང་
འབྲུ་བ་སོགས་བྱས་ན: ཚེ་འདིར་ལྷ་ཀླུ་གདུག་པས་སྲོག་བཅད་ནས་མྱུར་དུ་དམྱལ་བའི་
གནས་སུ་ལྷུང་ཞིང་སྡུག་བསྔལ་མྱོང་བར་འགྱུར་བ་ཡིན་ནོ། །དེས་ན་འདི་ཡང་གསུང་གི་
དམ་ཚིག་ཡིན་པས། ཉམས་པ་གསོ་ན་མཚན་གྱི་མཐར་བླ་མའི་གསོལ་འདེབས་དང་
བསྟོད་པ་བྲིས་པ་འབུམ་བཤགས་པའི་ཚིག་བྲིས་ཤིང་འབུམ་ཐེར་གཞུག་པར་བྱས་ཏེ། ལོ་
དང་ཟླ་བ་སོགས་སུ་དུས་མཆོད་རྒྱུན་དུ་བཟུང་བར་བྱ་དགོས་པ་ཡིན་ནོ། །གཞན་ཡང་སྐུ་
དགེ་འདུན་གསུང་དམ་ཆོས་ཐུགས་སངས་རྒྱས་སྐུ་གསུམ་ཀུན་འདུས་ཀྱི་ངོ་བོ་དཔལ་
ལྡན་བླ་མ་ལ་རྨི་ལམ་དུ་ཡང་བླ་མའི་ཀུན་སྤྱོད་ལ་མ་དད་པ་སོགས་སྐྱེས་པར་གྱུར་ན་
གཉིད་སད་མ་ཐག་ཏུ་བཤགས་དགོས་ཏེ།
འཁོར་ལོ་ཆུབ་པ་རོལ་པ་ལས། །
གལ་ཏེ་རྨི་ལམ་ནང་དག་ཏུ། །
བླ་མའི་སྐྱོན་དག་མཐོང་གྱུར་ན། །
སད་མ་ཐག་ཏུ་བཤགས་པར་བྱ། །
གལ་ཏེ་བཤགས་པར་མ་བྱས་ན། །
འདི་ཡང་མནར་མེད་རྒྱུ་འཕེལ་འགྱུར། །
ཞེས་གསུངས་སོ། །དེའི་དོན་ གལ་ཏེ་མཚན་མོ་རྨི་ལམ་གྱི་ནང་དག་ཏུ་བླ་མ་ལ་



ཧི་མ་ལའི་རིག་མཛོད་ཆེན་མོ།
དད་པ་མེད་པའི་དབང་གིས་བླ་མའི་སྐྱོན་དག་མཐོང་བར་གྱུར་པ་ན། སླར་གཉིད་སད་
མ་ཐག་ཏུ་བླ་མར་ལོག་པར་ལྟ་བའི་སྡིག་པ་ཐམས་ཅད་བཤགས་པར་བྱ་དགོས། གལ་ཏེ་
དེ་ཉིད་བཤགས་པར་མ་བྱས་ན་འདི་ཡང་ངན་སོང་མནར་མེད་དུ་འགྲོ་བའི་སྡུག་བསྔལ་
གྱི་རྒྱུ་ཉིད་དུ་འགྲོ་བར་གྱུར་པ་ཡིན་ནོ། །དེས་ན་བཀའ་དྲིན་གསུམ་ལྡན་གྱི་བླ་མ་དང་
འགལ་བའི་ཉེས་པ་ཐམས་ཅད་བཤགས་པར་མ་བྱས་ན། ངན་སོང་གི་གནས་སུ་འགྲོ་བས་
བཤགས་དགོས་པ་ཡིན་ཏེ།
རང་ཤར་གྱི་རྒྱུད་ལས།
གཤེགས་ནས་འདས་མཆོད་མི་འབུལ་ན། །
རྩ་བའི་ཉམས་པ་ཆེན་པོ་སྟེ། །
ངན་སོང་གནས་ནས་ཐར་མི་སྲིད། །
དེ་དག་ཉམས་ན་བླ་མའི་སྐུ། །
བརྒྱ་རྩ་བཞེངས་ལ་མཆོད་པ་གསུམ། །
རྒྱུན་མི་ཆད་པ་ཟླ་དྲུག་འབུལ། །
སྐུ་ཡི་མཆོད་པ་ཕྱག་འཚལ་འབུལ། །
གསུང་གི་མཆོད་པ་བཤགས་པ་སྟོང་། །
ཐུགས་ཀྱི་མཆོད་པ་མར་མེ་བརྒྱ། །
དང་པོ་ཟླ་བ་དྲུག་ཏུ་འབུལ། །
ཕྱིན་ཆད་དུས་ཀྱི་མཆོད་པ་གཟུང་། །
ཞེས་གསུངས་སོ། །དེའི་དོན། བླ་མའི་སྐུ་གསུང་ཐུགས་ཀྱི་དམ་ཚིག་སོགས་



ཞལ་གདམས་བསྡུས་འགྲེལ་སྐོར།
གཤེགས་ནས་འདས་མཆོད་མི་འབུལ་ན། རྩ་བའི་དམ་ཚིག་ཉམས་པ་ཆེན་པོ་སྟེ། ཕྱི་མར་
ངན་སོང་གི་གནས་ནས་ཐར་བར་མི་སྲིད་པ་ཡིན་པའི་ཕྱིར་རོ། །དེས་ན་དེ་དག་ཉམས་
ན་བླ་མའི་སྐུ་བརྒྱ་རྩ་བཞེངས་ལ་མཆོད་པ་གསུམ་རྒྱུན་མི་ཆད་པ་ཟླ་བ་དྲུག་ཏུ་འབུལ་
བར་བྱ་དགོས། སྐུ་ཡི་མཆོད་པ་དེ་ལ་ཕྱག་འབུམ་འཚལ་བར་བྱའོ། །གསུང་གི་མཆོད་པ་
བཤགས་པ་སྟོང་སོགས་འདོན་པར་བྱའོ། །ཐུགས་ཀྱི་མཆོད་པ་མར་མེ་བརྒྱ་སོགས་འབུལ་
བར་བྱའོ། །དང་པོ་ཟླ་བ་དྲུག་ཏུ་འབུལ་ཞིང་ཕྱིན་ཆད་དུས་ཀྱི་མཆོད་པ་གཟུང་བར་བྱ་
དགོས་པ་ཡིན་ནོ། །སྤྱིར་དམ་ཚིག་ས་ཡ་འབུམ་སྡེ་ཡོད་ཀྱང་། ཚུར་བསྡུས་ན་གསུམ་དུ་
འདུས་ཏེ།
ཀློང་གསལ་ལས།
སྐུ་གསུང་ཐུགས་ཀྱི་དམ་ཚིག་ཏུ། །
དམ་ཚིག་ཐམས་ཅད་འདུས་པར་བཤད། །
ཅེས་གསུངས་སོ། །དེའི་དོན། སྐུ་ཡི་དམ་ཚིག་དང་གསུང་གི་དམ་ཚིག་དང་ཐུགས་
ཀྱི་དམ་ཚིག་ཏུ་དམ་ཚིག་དེར་འདུས་པར་བཤད་པ་ཡིན་པའི་ཕྱིར་རོ། དེས་ན་བླ་མ་
དང་མཆོག་གསུམ་ལ་དད་གུས་རྣམ་པར་དག་པ་ཅིག་མེད་ན་ངན་སེམས་སྐྱེ་བའི་གྲངས་
བཞིན་དུ་ངན་སོང་དུ་འགྲོ་བར་འགྱུར་དགོས་པ་ཡིན་ཏེ། དཔེར་ན་སྔོན་སྡེ་སྣོད་བཅུ་
གཉིས་བློ་ལ་ཆུབ་པའི་དགེ་སློང་ལེགས་པའི་སྐར་མས་སངས་རྒྱས་ལ་ངན་སེམས་སྐྱེས་
པའི་དབང་གིས་ངན་སོང་དུ་འགྲོ་བར་གྱུར་པ་ལྟ་བུ་ཡིན་ལ། དེས་ན་ཡུལ་མཆོག་གསུམ་
ལ་དད་གུས་རྣམ་པར་དག་པའི་སྒོ་ནས་སྐྱབས་སུ་འགྲོ་བར་བྱས་ན་བསོད་ནམས་ཚད་
མེད་པ་འབྱུང་བར་འགྱུར་བ་ཡིན་ཏེ།
58



ཧི་མ་ལའི་རིག་མཛོད་ཆེན་མོ།
དྲི་མ་མེད་པའི་མདོ་ལས། །
སྐྱབས་སུ་སོང་བའི་བསོད་ནམས་གང་། །
གལ་ཏེ་དེ་ལ་གཟུགས་མཆིས་ན། །
ནམ་མཁའི་ཁམས་ནི་ཀུན་བཀང་ཡང་། །
དེ་ནི་དེ་བས་ལྷག་པར་འགྱུར། །
ཞེས་གསུངས་སོ། །དེའི་དོན། གང་ཟག་རང་རང་གི་ཡིད་ཆེས་ཕྱིར་མི་ལྡོག་པའི་སྒོ་
ནས་ཡུལ་མཆོག་གསུམ་ལ་སྐྱབས་སུ་སོང་བའི་བསོད་ནམས་གང་ཡིན་པ་དེ་ནི་གཟུགས་
དང་ལྡན་པར་འགྱུར་ཞིང་། གལ་ཏེ་དེ་ལ་གཟུགས་ཀྱི་རྣམ་པ་ཞིག་མཆིས་ན། དཔེར་ན་
ནམ་མཁའ་ཆེན་པོ་འདི་སྣོད་དུ་བྱས་ཏེ། ནམ་མཁའི་ཁམས་དེ་ཉིད་ནི་བསོད་ནམས་
དེས་བཀང་བར་བྱས་ན་ཡང་། དེ་ནི་བསོད་ནམས་དེ་ལས་ཀྱང་ལྷག་པར་འཕེལ་བར་
འགྱུར་བ་ཡིན་ནོ། །
ཕར་ཕྱིན་བསྡུས་པ་ལས།
སྐྱབས་སོང་བསོད་ནམས་གཟུགས་མཆིས་ན། །
ཁམས་གསུམ་འདི་ཡང་སྣོད་དུ་ཆུང་།
རྒྱ་མཚོ་ཆེན་པོ་ཆུ་ཡི་གཏེར། །
ཕུལ་གྱིས་གཞལ་བར་ག་ལ་ནུས། །
ཞེས་གསུངས་སོ། །དེའི་དོན། མཆོག་གསུམ་ལ་སྐྱབས་སུ་སོང་བའི་བསོད་ནམས་
དེ་གཟུགས་ཤིག་མཆིས་ན་ཁམས་གསུམ་པོ་འདི་ཡང་སྣོད་དུ་བྱས་ན་ཆུང་བར་འགྱུར་བ་
དང་། དཔེར་ན་ཕྱོགས་ཀྱི་རྒྱུ་མཚོ་ཆེན་པོ་ཆུ་ཡི་གཏེར་དེ་ཉིད་ཕུལ་གྱིས་གཞལ་བར་ཨེ་



-
-
-
-
-
--
ཞལ་གདམས་བསྡུས་འགྲེལ་སྐོར།
ནུས་སོ་ཟེར་ན། དེ་གཞལ་བར་ག་ལ་ནུས། མི་ནུས་པ་དེ་བཞིན་དུ་སྐྱབས་སུ་སོང་བའི་
བསོད་ནམས་ཀྱི་ཚད་ནམ་ཡང་གཞལ་བར་མི་ནུས་པ་ཡིན་ནོ། །
གཞན་ཡང་ཉི་མའི་སྙིང་པོའི་མདོ་ལས། །
སངས་རྒྱས་སྐྱབས་སུ་སེམས་ཅན་སུ་འགྲོ་བ། །
བདུད་རྣམས་བྱེ་བས་བསད་པར་མི་ནུས་ཏེ། །
ཚུལ་ཁྲིམས་ཉམས་ཤིང་བློ་ནི་འཁྲུགས་གྱུར་ཀྱང་། །
དེ་ནི་ངེས་པར་སྐྱེ་བའི་ཕ་རོལ་འགྲོ། །
ཞེས་གསུངས་སོ། །དེའི་དོན། སྤངས་རྟོགས་མཐར་ཕྱིན་པའི་སངས་རྒྱས་རྣམས་ལ་
སྐྱབས་སུ་སེམས་ཅན་སུ་ཞིག་འགྲོ་བར་བྱས་ན་དེ་ནི་བདུད་རྣམས་བྱེ་བས་ཀྱང་ནམ་
ཡང་གསོད་པར་མི་ནུས་ཏེ། དེ་བར་ཆད་མཐའ་དག་གི་གཡུལ་ལས་རྒྱལ་བར་འགྱུར་བ་
ཡིན་ནོ། །མ་ཟད་ཚུལ་ཁྲིམས་ཉམས་ཤིང་བློ་འཁྲུགས་པར་གྱུར་ཀྱང་། མཆོག་གསུམ་ལ་
སྐྱབས་སུ་ཡང་དག་པ་ཞིག་འགྲོ་བར་བྱས་ན། དེ་ནི་ངེས་པར་སྐྱེ་བའི་ཕ་རོལ་དག་པའི་
ཞིང་དུ་འགྲོ་བར་འགྱུར་བ་ཡིན་ནོ། །གོང་དུ་བཤད་པ་ལྟ་བུའི་བསོད་ནམས་ཚད་མེད་པ་
ཞིག་འབྱུང་བར་འདོད་ན། དང་པོ་འཆི་བ་སྲོག་ལ་བབས་ཀྱང་དཀོན་མཆོག་གསུམ་མི་
སྤངས་སྙམ་པའི་དམ་བཅས་ཤིང་སྐྱབས་སུ་འགྲོ་བར་བྱེད་དགོས། སྐྱབས་སུ་འགྲོ་བའི་ཚེ་
ན་ཇི་ལྟར་བྱེད་དགོས་ཞེ་ན།
མདོ་ལས།
གང་ཞིག་སངས་རྒྱས་སྐྱབས་འགྲོ་བ། །
དེ་ནི་ཡང་དག་དགེ་བསྙེན་ཏེ། །
fift



ཧི་མ་ལའི་རིག་མཛོད་ཆེན་མོ་
ནམ་དུ་ཡང་ནི་ལྷ་གཞན་ལ། །
སྐྱབས་སུ་འགྲོ་བ་མ་ཡིན་ནོ། །
དམ་པའི་ཆོས་ལ་སྐྱབས་འགྲོ་བ། །
འཚེ་ཞིང་གནོད་པའི་སེམས་དང་བྲལ། །
འཕགས་པའི་དགེ་འདུན་སྐྱབས་འགྲོ་བ། །
མུ་སྟེགས་ཅན་དང་འགྲོགས་མི་བྱ། །
ཞེས་གསུངས་སོ། །དེའི་དོན། གང་ཞིག་རྫོགས་པའི་སངས་རྒྱས་ལ་སྐྱབས་སུ་འགྲོ་
བ་པོ་དེ་ནི་ཡང་དག་དགེ་བསྙེན་ཡིན་ཏེ། དེས་ནི་ནམ་ཡང་ལྷ་གཞན་ལ་སྐྱབས་སུ་འགྲོ་
བ་མ་ཡིན་ནོ། །དམ་པའི་ཆོས་ལ་སྐྱབས་སུ་འགྲོ་བ་པོ་དེ་ནི་སེམས་ཅན་གཞན་ལ་འཚེ་
ཞིང་གནོད་པའི་སེམས་དང་བྲལ་བར་བྱ་དགོས་པ་ཡིན་ནོ། །འཕགས་པའི་དགེ་འདུན་པ་
རྣམས་ལ་སྐྱབས་སུ་འགྲོ་བ་པོ་དེ་ཡིས་ནི་གྲོགས་མུ་སྟེགས་ཅན་དང་འགྲོགས་པར་མི་
བྱའོ། །དེ་ལས་འདའ་བར་གྱུར་ན་ནང་པ་སངས་རྒྱས་པ་མ་ཡིན་པ་ཉིད་དུ་འགྱུར་བ་
ཡིན་ནོ། །ཡང་སྐྱབས་སུ་འགྲོ་བའི་ཡུལ་མ་ཡིན་པ་དེ་ནི་གང་ཞེ་ན། །
མདོ་ལས།
འཇིག་རྟེན་རྣམས་ནི་རི་དང་ནི། །
ནགས་ཚལ་དང་ནི་མཆོད་གནས་ཀྱི། །
ཀུན་དགའ་དང་ནི་རྡོ་བ་དང་། །
ལྗོན་ཤིང་ལྷ་ལ་སྐྱབས་འགྲོ་བ། །
སྐྱབས་དེ་གཙོ་བོ་མ་ཡིན་ཞིང་། །



ཞལ་གདམས་བསྡུས་འགྲེལ་སྐོར།
ཞེས་གསུངས་སོ། །དེའི་དོན། འཇིག་རྟེན་གྱི་སྐྱེ་བོ་རྣམས་ཀྱིས་ནི་རི་དང་ནི་ནགས་
ཚལ་དང་ནི་མཆོད་གནས་ཀྱི་ཀུན་དགའ་ར་བ་དང་ནི་རྡོ་བ་དང་ལྗོན་ཤིང་སོགས་ལྷ་
ཉིད་དུ་བཟུང་ནས་དེ་དག་ལ་སྐྱབས་སུ་འགྲོ་ཡུལ་ཉིད་དུ་བཟུང་ནས་སྐྱབས་སུ་སོང་ན་
དེ་དག་བསླུ་བའི་རང་བཞིན་ཡིན་པའི་ཕྱིར་རོ། །མཐར་ཐུག་སྡུག་བསྔལ་ལས་སྐྱོབ་པར་
བྱེད་པ་ལ་དེ་དག་གཙོ་བོ་མ་ཡིན་ཞིང་། ནམ་ཡང་མི་བསླུ་བར་ངེས་པའི་རང་བཞིན་ནི་
སངས་རྒྱས་ཉག་གཅིག་ལས་གཞན་མེད་པ་ཡིན་པའི་ཕྱིར་རོ། །རང་ལ་ཤིན་ཏུ་བརྩེ་བའི་
ཕ་མ་སོགས་ཀྱིས་བརྩེ་ཞིང་བསྐྱབས་པར་བྱས་པ་དེ་གཙོ་བོ་མ་ཡིན་ནམ་ཞེ་ན། མ་ཡིན་
ཏེ། དེ་དག་གིས་སྡུག་བསྔལ་ལས་སྐྱོབ་མི་ནུས་སོ། །
འཇམ་དཔལ་རྣམ་པར་རོལ་བའི་མདོ་ལས།
ཕ་མ་ཁྱོད་ཀྱི་སྐྱབས་མ་ཡིན། །
མཛའ་བཤེས་རྩ་ལག་རྣམས་ཀྱང་མིན། །
དེ་དག་གིས་ནི་ཁྱོད་བོར་ནས། །
ཇི་ལྟར་འདོད་པ་བཞིན་དུ་འགྲོ། །
ཞེས་གསུངས་སོ། །དེའི་དོན། མཛའ་ཞིང་བརྩེ་བའི་ཕ་མ་དེ་དག་ཀྱང་ཁྱོད་ཀྱི་
སྐྱབས་གནས་མ་ཡིན་ནོ། །མ་ཟད་རང་རང་ལ་ཤིན་ཏུ་མཛའ་བའི་གྲོགས་དང་གཉེན་
བཤེས་རྩ་ལག་རྣམས་ཀྱང་སྐྱབས་མ་ཡིན་ཏེ། དེ་དག་གིས་ནི་ནམ་ཞིག་ཁྱོད་རང་ཡིད་
ཀྱིས་བོར་ནས་རང་རང་གིས་ཇི་ལྟར་འདོད་པ་བཞིན་དུ་འགྲོ་བར་འགྱུར་བ་ཡིན་ནོ། །མདོར་
ན་འཇིག་རྟེན་པའི་ལྷ་ཀླུ་མཐུ་བོ་ཆེ་དང་ཕ་མ་སོགས་ཀྱིས་སྐྱབས་མི་ནུས་པའི་རྒྱུ་མཚན་
ནི་རང་རང་སྡུག་བསྔལ་ལས་ཐར་ཞིང་གྲོལ་བར་འགྱུར་བ་མ་ཡིན་པའི་ཕྱིར་རོ། ། རང་



ཧི་མ་ལའི་རིག་མཛོད་ཆེན་མོ།
རང་སྡུག་བསྔལ་ལས་གྲོལ་བར་མ་གྱུར་ན་གཞན་སྡུག་བསྔལ་ལས་སྐྱོབ་པར་མི་ནུས་ཏེ།
ཐོགས་མེད་ཀྱི་ཞལ་ནས།
རང་ཡང་འཁོར་བའི་བཙོན་རར་བཅིང་བ་ཡི། །
འཇིག་རྟེན་ལྷ་ཡིས་སུ་ཞིག་སྐྱོབ་པར་ནུས། །
དེ་ཕྱིར་གང་ལ་སྐྱབས་ན་མི་བསླུ་བའི། །
དཀོན་མཆོག་སྐྱབས་འགྲོ་རྒྱལ་སྲས་ལག་ལེན་ཡིན། ། །
ཞེས་གསུངས་སོ། །དེའི་དོན། ལས་ཉོན་མ་དག་པའི་གཞན་དབང་དུ་གྱུར་ཅིང་
འཁོར་བའི་བཙོན་རར་བཅིང་བ་ཡི་འཇིག་རྟེན་པའི་ལྷ་ཀླུ་མཐུ་བོ་ཆེ་དེ་ཡི་སེམས་ཅན་
སུ་ཞིག་སྡུག་བསྔལ་ལས་སྐྱབས་པར་མི་ནུས་ལ། དེའི་ཕྱིར་འདི་དང་ཕྱི་མ་ཐམས་ཅད་
གང་ལ་སྐྱབས་ན་མི་བསླུ་བ་དེ་ནི་དཀོན་མཆོག་གསུམ་ཡིན་ཏེ། དེ་ལ་སྐྱབས་སུ་འགྲོ་བར་
བྱེད་པ་ནི་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་ལག་ལེན་ཡིན་པའི་ཕྱིར་རོ། །དེ་
ནས་དེ་ལྟ་བུའི་ནམ་ཡང་ལས་སྐྱིད་སྡུག་ཡག་ཉེས་ཇི་ལྟར་བྱུང་ཡང་དཀོན་མཆོག་གསུམ་
མ་གཏོགས་རེ་ས་སྐྱབས་གནས་མེད་པས་ད་ལྟ་མྱུར་དུ་ནམ་ཡང་བསླུ་བ་མེད་པའི་
སྐྱབས་གནས་དེ་འཚོལ་བར་རེམ་པར་གྱིས་ཤིག་དང་། ཡུན་མི་རིང་བར་ཐར་བ་དང་
ཐམས་ཅད་མཁྱེན་པའི་ལམ་ལ་འཁྲིད་པར་འགྱུར་བ་ཡིན་ནོ། ། ཁམས་གསུམ་འཁོར་
བའི་གནས་ངན་པ་ཁམས་གསུམ་གྱི་རིགས་དྲུག་པོ་གར་སྐྱེས་ཀྱང་ནམ་ཡང་སྡུག་བསྔལ་
གསུམ་གྱི་རྒྱུ་ལས་མི་གྲོལ་བ་ཡི་རྒྱུ་གང་ཞེ་ན། སྡུག་ཀུན་གྱི་རྩ་བ་གཟུང་འཛིན་དག་ཡིན་
པས་དེ་མ་སྤངས་ན་གྲོལ་བར་མི་འགྱུར་བ་ཡིན་ཏེ། འཁོར་བ་གང་དུ་སྐྱེས་ཀྱང་སྡུག་
བསྔལ་མ་གཏོགས་མེད་པ་ཡིན་པའི་ཕྱིར་རོ། །དེས་ན་ཐམས་ཅད་སྡུག་བསྔལ་གྱི་རང་



ཞལ་གདམས་བསྡུས་འགྲེལ་སྐོར།
བཞིན་ཡིན་པའི་ཚུལ་ནི། །
ཨོ་རྒྱན་ཆེན་པོས།
འཁོར་བ་འདི་ལ་ཁབ་ཀྱི་རྩེ་ཙམ་ཡང་། །
བདེ་བ་ནམ་ཡང་ཡོད་མ་ཡིན་ཞེས་གསུངས། །
ཅུང་ཟད་བདེ་ཡང་འགྱུར་བའི་སྡུག་བསྔལ་ཡོད། །
ཅེས་གསུངས་སོ། །དེའི་དོན། འཁོར་བ་མཐོ་དམན་གང་དུ་སྐྱེས་ཀྱང་འདི་ལ།
དཔེར་ན་ཁབ་ཀྱི་རྩེ་མོ་ཙམ་ཡང་བདེ་བ་ཡོད་པ་མ་ཡིན་ཞེས་གསུངས་པ་ལྟར་ཅུང་ཟད་
བདེ་ཡང་སྐད་ཅིག་ཙམ་ཡང་མི་རྟག་པར་འགྱུར་བའི་སྡུག་བསྔལ་ཡོད་པ་ཡིན་པའི་ཕྱིར་
མགོན་པོ་བྱམས་པས།
འགྲོ་ལྔ་དག་ན་བདེ་བ་མེད། །
མི་གཙང་ཁང་ན་དྲི་ཞིམ་མེད། །
ཅེས་གསུངས་སོ། །དེའི་དོན། འགྲོ་བ་ལྔ་ཡི་གནས་གང་དུ་སྐྱེས་ཀྱང་དེ་དག་ན་
བདེ་བ་སྤུ་ཙམ་ཡང་མེད་དོ། །མི་གཙང་པའི་ཁང་པར་དྲི་ཞིམ་པ་མེད་པ་ལྟ་བུ་ཡིན་ནོ། །
དྲན་པ་ཉེར་བཞག་ལས།
སེམས་ཅན་དམྱལ་བ་དམྱལ་མེས་ཉམས། །
ཡི་དྭགས་བཀྲེས་ཤིང་སྐོམ་པས་ཉམས། །
དུད་འགྲོ་གཅིག་ལ་གཅིག་ཟས་ཉམས། །
མི་དག་འཚོ་བ་ཐུང་བས་ཉམས། །



ཧི་མ་ལའི་རིག་མཛོད་ཆེན་མོ།
ལྷ་མིན་འཐབ་ཅིང་རྩོད་པས་ཉམས། །
ལྷ་དག་བག་མེད་པ་ཡིས་ཉམས། །
འཁོར་བ་ཁབ་ཀྱི་རྩེ་ཙམ་ལ། །
བདེ་བ་ནམ་ཡང་ཡོད་མ་ཡིན། }
ཞེས་གསུངས་སོ། །དེའི་དོན། སེམས་ཅན་དམྱལ་བ་པ་རྣམས་དམྱལ་བའི་མེས་
ཉམས་པར་གྱུར་པ་དང་། ཡི་དྭགས་སུ་སྐྱེས་པ་རྣམས་ཟས་སོགས་མེད་པར་བཀྲེས་ཤིང་
སྐོམ་པས་ཉམས་པར་གྱུར་པ་དང་། བླང་དོར་གྱི་གནས་ལ་རྨོངས་པའི་དུད་འགྲོ་ཡི་
གནས་སུ་སྐྱེ་བ་རྣམས་གཅིག་ལ་གཅིག་ཟས་བྱས་ཤིང་ཉམས་པར་གྱུར་བ་དང་། མི་འདི་
དག་ནི་འཚོ་བ་སོགས་ཀྱི་ཡུན་ཐུང་བས་ཉམས་པར་གྱུར་པ་དང༌། ལྷ་མིན་དུ་སྐྱེ་བའི་
སེམས་ཅན་རྣམས་ཕན་ཚུན་འཐབ་ཅིང་རྩོད་པས་ཉམས་པར་གྱུར་པ་དང༌། ལྷ་ཡུལ་དུ་
སྐྱེ་བའི་སེམས་ཅན་བག་མེད་པ་ཡི་གནས་ལ་གཡེངས་ནས་ཉམས་པར་གྱུར་པ་ཡིན་ལ། །
དེས་ན་འཁོར་བ་ཁབ་ཀྱི་རྩེ་ཙམ་པོ་འདི་ལ་བདེ་བ་ནམ་ཡང་ཡོད་པ་མ་ཡིན་པའི་ཕྱིར་
རོ། །འཁོར་བ་མཐོ་དམན་གང་དུ་སྐྱེས་ཀྱང་། དེར་སྐྱེ་བའི་ཚེ་ན་རང་རང་གི་གཙང་བདེ་
བདག་རྟག་ཏུ་བཟུང་ཞིང་རྣམ་སྨིན་རབ་ཏུ་མྱོང་བར་འགྱུར་བ་ཡིན་ཏེ།
མགོན་པོ་ཀླུ་སྒྲུབ་ཀྱིས་ཀྱང་། །
དམྱལ་བ་བྲིས་པ་མཐོང་དང་ཐོས་པ་དང་། །
དྲན་དང་ཀློག་དང་གཟུགས་སུ་བགྱིས་པས་ཀྱང་། །
འཇིགས་པ་སྐྱེ་བར་བྱེད་ན་མི་བཟད་པའི། །
རྣམ་སྨིན་ཉམས་སུ་མྱོང་རྣམས་ཅི་བྱར་ཡོད། །
h5



ཞལ་གདམས་བསྡུས་འགྲེལ་སྐོར།
ཅེས་གསུངས་སོ། །དེའི་དོན་ནི། དམྱལ་བ་བྲིས་པ་རྣམས་མཐོང་བ་དང་དམྱལ་
བའི་སྡུལ་བསྔལ་རྣམས་རྣ་བས་ཐོས་པ་དང་། དེ་དག་ཡིད་ལ་དྲན་པ་དང་མདོ་སྡེ་སོགས་
ཀློག་པ་དང་གཟུགས་སུ་བགྱིས་པར་བྱས་པ་དེ་ཡིས་ཀྱང་། འཇིགས་པ་སྐྱེ་བར་བྱེད་ན་
ནམ་ཞིག་མི་བཟད་པའི་རྣམ་སྨིན་ཉམས་སུ་མྱོང་བ་ཅི་བྱར་ཡོད་དོ། །དེས་ན་གང་ལ་
བསམ་ཡང་སྡུག་བསྔལ་འབའ་ཞིག་མ་གཏོགས་སྙིང་པོ་ཏིལ་གྱི་ཤུན་པ་ཙམ་ཡང་མེད་
པར་ངེས་པ་ཡིན་ནོ། ། །
ཡང་དམ་ཆོས་པདྨ་དཀར་པོའི་མདོ་ལས།
ལྷའི་རྒྱལ་སྲིད་ནི་སྡུག་བསྔལ་འབྱུང་བའི་རྒྱུ་ལགས་སོ། །
མི་རྣམས་ཀྱི་རྒྱལ་སྲིད་ཀྱང་སྡུག་བསྔལ་འབྱུང་བའི་རྒྱུ་ལགས་སོ། ། །
ཞེས་གསུངས་སོ། །དེའི་དོན། རང་རང་ལ་དབང་པོ་དང་བརྒྱ་བྱིན་སོགས་ཀྱི་ལྷའི་
རྒྱལ་སྲིད་ཐོབ་ཀྱང་དེ་དག་ལ་སྙིང་པོ་མེད་དེ་སྡུག་བསྔལ་འབྱུང་བའི་རྒྱུ་ཡིན་ནོ། །མི་
རྣམས་ཀྱིས་འཁོར་ལོ་སྒྱུར་བའི་རྒྱལ་པོ་ལྟ་བུའི་རྒྱལ་སྲིད་ཐོབ་ཀྱང་དེ་ལ་སྙིང་པོ་མེད་དེ་
སྡུལ་བསྔལ་འབྱུང་བའི་རྒྱུ་ཡིན་ནོ། །དེས་ན་ལྷ་དང་མི་ཡི་སྟོབས་འབྱོར་ཕུན་སུམ་ཚོགས་
པ་ཡིད་སྨོན་འཆོར་བའི་གནས་ཀུན་ཀྱང༌། དོན་ལ་སྡུག་བསྔལ་འབའ་ཞིག་སྐྱེད་པའི་རྒྱུ་
མ་གཏོགས་སྙིང་པོ་མེད་པར་མ་ཤེས་ན་འདི་ལ་བདེན་པར་བཟུང་ཞིང་ཁམས་གསུམ་གྱི་
གནས་འདིར་འཁྱམ་པར་འགྱུར་བ་ཡིན་ཏེ། དཔེར་ན་མིག་གཟུགས་ལ་ཆགས་ནས་ཕྱེ་
ལེབ་མར་མེའི་ནང་དུ་ལྷུང་ནས་འཆི་བ་དང་། ལུས་རེག་བྱ་ལ་ཆགས་ནས་གླང་པོ་ཆེ་
འདམ་དུ་ལྷུང་ནས་འཆི་བ་དང་། ལྕེ་རོ་ལ་ཆགས་ནས་ཉ་མོ་ལྕགས་ཀྱུས་བཟུང་བ་ལྟ་
བུའི་སྡུག་བསྔལ་བཟོད་དུ་མེད་པ་འབྱུང་བ་ཡིན་པའི་ཕྱིར་རོ། །མདོར་ན་རིགས་དྲུག་གི་



ཧི་མ་ལའི་རིག་མཛོད་ཆེན་མོ།
སེམས་ཅན་རྣམས་འཁོར་བར་འཁྱམས་ཤིང་སྡུག་བསྔལ་མྱོང་ཚུལ་སོགས་མཐའ་དག་
འདིར་མ་བཤད་པས་གཞན་ལས་ཤེས་པར་བྱ་དགོས་པ་ཡིན་ནོ། །དེས་ན་རང་རང་གི་
སྡུག་བསྔལ་མཐའ་དག་འབྱུང་བའི་གཞི་གཟུང་འཛིན་དེ་དག་གཅོད་བྱེད་ཀྱི་གཉེན་པོ་
ངེས་འབྱུང་ཨེ་སྐྱེ་བལྟ་དགོས། མཐར་འཁོར་བ་འདི་སྡུག་བསྔལ་གྱི་རང་བཞིན་མཐོང་
བར་གྱུར་པའི་ངེས་པར་འབྱུང་བ་རྒྱུད་ལ་སྐྱེ་བའི་ཚེ་ན། རང་ཉིད་གཅིག་པུ་དེ་ལས་ཐར་
འདོད་ཀྱི་བློ་མི་སྐྱེ་བར་མཐའ་ཡས་པའི་སེམས་ཅན་ཐམས་ཅད་སྡུག་བསྔལ་གྱི་གནས་
ལས་མྱུར་དུ་སྒྲོལ་བའི་ཐབས་ལ་འབད་བརྩོན་བྱས་ཏེ། གོང་དུ་བཤད་པ་ལྟ་བུའི་ངེས་
འབྱུང་དང་བྱང་ཆུབ་ཀྱི་སེམས་རིན་པོ་ཆེ་སོགས་སྒོམ་ལ་རེམ་པར་མཛོད་ཅིག་དང་མྱུར་
དུ་རྣམ་གྲོལ་གཏན་གྱི་བདེ་བ་རྫོགས་པའི་སངས་རྒྱས་ཀྱི་ས་ལ་གྲོལ་བར་འགྱུར་བ་ཡིན་
ནོ། །རང་རང་ལ་ཚེ་རབས་འཁོར་བ་ཐོག་མ་མེད་པ་ནས་ཟས་ཀྱི་ཕུད་བྱིན་གོས་ཀྱི་རྩེ་
ཡིས་གཡོགས་ཤིང་བསྐྱངས་པའི་མ་རྒན་གྱི་འགྲོ་འདི་ཀུན་འཁོར་བའི་བཙོན་དོང་གི་
ནང་ནས་ལས་ཉོན་གྱི་ལྕགས་སྒྲོག་དམ་པོ་ལྟ་བུ་དེ་ཉིད་ཀྱི་དྲ་བར་ཚུད་ཅིང་སྡུག་བསྔལ་
བཟོད་མེད་མྱོང་ཚུལ་སོགས་མཐའ་དག་ལ་དམིགས་ནས། དུས་མྱུར་དུ་སེམས་ཅན་དེ་
དག་ལས་ཐར་བའི་ཐབས་རྣམ་གྲོལ་དོན་གཉེར་གྱི་བློ་དང་། ཆོས་ཕུང་རབ་འབྱམས་ཀྱི་
སྙིང་པོ་གནད་གཅིག་ཏུ་བསྡུས་པ་དུས་གསུམ་རྒྱལ་བ་ཐམས་ཅད་གཤེགས་པའི་ལམ་
ཟབ་རྨད་དུ་བྱུང་བ་བྱང་ཆུབ་ཀྱི་སེམས་རིན་པོ་ཆེ་ལྟ་བུ་མཆོག་ཏུ་གྱུར་པ་དེ་ཉིད་བསྐྱེད་
པར་བྱ་དགོས། དེ་ཡང་བློ་སྟོབས་ཀྱི་སྒོ་ནས་སྐྱེས་བུ་གསུམ་གྱི་དབང་དུ་བྱས་ནས་བཤད་
པ་ཡོད་དེ།



ཞལ་གདམས་བསྡུས་འགྲེལ་སྐོར།
ཀུན་མཁྱེན་ཆེན་པོས། །
རྒྱལ་སྲས་དེ་ཡང་རྣམ་པ་གསུམ་ཉིད་དེ།
རང་ཉིད་གྲོལ་ནས་འགྲོ་བ་སྒྲོལ་འདོད་པ། །
རྒྱལ་པོ་ལྟ་བུའི་བྱང་ཆུབ་སེམས་དང་། །
རང་དང་འགྲོ་བ་མཉམ་དུ་ཐར་འདོད་པ། །
གྲུ་བ་ལྟ་བུའི་བྱང་ཆུབ་སེམས་དང་། །
འགྲོ་བ་བསྒྲལ་ནས་རང་ཉིད་ཞི་འདོད་པ། །
རྫི་བོ་ལྟ་བུའི་བྱང་ཆུབ་སེམས་གསུམ། ། །
རིམ་བཞིན་གྲངས་མེད་སུམ་ཅུ་རྩ་གསུམ་དང་། །
བདུན་དང་གསུམ་གྱིས་གྲོལ་བ་འཐོབ་པ་ནི། །
དབང་པོའི་རིམ་པ་ལེགས་པར་མདོ་ལས་གསུངས། །
ཞེས་གསུངས་སོ། །དེའི་དོན། རྒྱལ་སྲས་བྱང་ཆུབ་སེམས་དཔའ་དེ་དག་རྣམས་ལ་
ཡང་བློ་སྟོབས་ཀྱི་སྒོ་ནས་དབྱེ་བར་བྱས་ན་རྣམ་པ་གསུམ་གྱི་བདག་ཉིད་ཅན་ཡིན་ཏེ། དེ་
ལས་དང་པོ་རང་ཉིད་ཀྱིས་ས་བཅུ་ལམ་ལྔ་བགྲོད་ཅིང་མཐར་སངས་རྒྱས་ཀྱི་སར་གྲོལ་
ནས། འགྲོ་བ་རྣམས་སྡུག་བསྔལ་གྱི་གནས་ལས་སྒྲོལ་བར་འདོད་པ་དེ་ནི་རྒྱལ་པོ་ལྟ་བུའི་
བྱང་ཆུབ་སེམས་བསྐྱེད་ཅེས་བྱ་སྟེ། དཔེར་ན་རང་ཉིད་རྒྱལ་སར་ཐོན་ནས་མཐའ་
འབངས་རྣམས་སྐྱོབ་པར་འདོད་པ་དང་འདྲ་བར་གྱུར་པ་ཡིན་པའི་ཕྱིར་རོ། །གཉིས་པ་
གྲུ་བ་ལྟ་བུའི་རྒྱལ་སྲས་བྱང་ཆུབ་སེམས་དཔའ་སེམས་བསྐྱེད་དང་ལྡན་པ་རྣམས་ཀྱིས་
འཁོར་བར་འཁྱམས་པའི་འགྲོ་བ་རྣམས་སྡུག་བསྔལ་གྱི་གནས་ལས་བསྒྲལ་ནས་རང་ཉིད་



ཧི་མ་ལའི་རིག་མཛོད་ཆེན་མོ།
ཞི་བ་མྱ་ངན་ལས་འདས་པའི་གོ་འཕང་ཐོབ་པར་འདོད་པ་དེ་ལ་གྲུ་བ་ལྟ་བུའི་བྱང་ཆུབ་
སེམས་ཞེས་བྱ་སྟེ། དཔེར་ན་གྲུ་བ་རྣམས་ཀྱིས་མགྲོན་པོ་རྣམས་དང་ལྷན་དུ་རྒྱ་མཚོའི་ཕ་
རོལ་ལ་མཉམ་དུ་ཕྱིན་ནས་མཐར་རང་ཉིད་བདེ་བར་འདོད་པ་དང་འདྲ་བ་ལྟ་བུ་དེ་ལ་
གྲུ་བ་ལྟ་བུའི་བྱང་ཆུབ་སེམས་དཔའ་ཞེས་བྱ་དགོས་པ་ཡིན་ནོ། །གསུམ་པ་སེམས་ཅན་
ཐམས་ཅད་སྡུག་བསྔལ་ལས་བསྒྲལ་ཞིང་སངས་རྒྱས་ཀྱི་ས་ལ་བཀོད་ནས་མཐར་རང་
ཉིད་གཅིག་པུ་སངས་རྒྱས་པར་འདོད་པ་དེ་ལ་རྫི་བོ་ལྟ་བུའི་བྱང་ཆུབ་སེམས་དཔའི་
སེམས་བསྐྱེད་ཅེས་བྱ་སྟེ། དཔེར་ན་རྫི་བོ་རྣམས་ཀྱིས་སེམས་ཅན་རྣམས་རེ་ལ་རྒྱབ་ནས་
རྗེས་སུ་རང་ཉིད་འགྲོ་བར་འདོད་པ་དང་འདྲ་བ་ཡིན་པའི་ཕྱིར་རོ། །དེས་ན་དེ་དག་གི་
ས་ལམ་སོགས་རིམ་བཞིན་དུ་བགྲོད་པར་བྱེད་དགོས་པ་ཡིན་ནོ། །ཇི་ལྟར་བགྲོད་པར་བྱ་
དགོས་སོ་ཞེ་ན་བསྐལ་བ་གྲངས་མེད་སུམ་ཅུ་རྩ་གསུམ་དང་བདུན་དང་གསུམ་གྱིས་རྣམ་
པར་གྲོལ་བ་འཐོབ་པ་དེ་ཡི་ཚུལ་ནི་དབང་པོའི་རིམ་པ་དང་མཐུན་པའི་ཁྱད་པར་ཡིན་
པར་མདོ་ལས་གསུངས་པ་ཡིན་པའི་ཕྱིར་རོ། །འདི་ནི་བྱང་ཆུབ་སེམས་དཔའ་ཆེན་པོའི་
སེམས་བསྐྱེད་ཡིན་པས། འདི་ཡི་ཁྱད་པར་རྒྱས་པ་གཞན་ལས་ཤེས་པར་བྱ་དགོས་པས་
འདིར་མ་སྤྲོས་པ་ཡིན་ནོ། །སྤྱིར་སེམས་བསྐྱེད་དེ་ལ་ཀུན་རྫོབ་སེམས་བསྐྱེད་དང་། དོན་
དམ་སེམས་བསྐྱེད་རྣམ་པ་གཉིས་ཡོད་པ་ལས། ཀུན་རྫོབ་སེམས་བསྐྱེད་ལ་སྨོན་པ་སེམས་
བསྐྱེད་དང་འཇུག་པ་སེམས་བསྐྱེད་གཉིས་ཡོད་པ་ཡིན་ཏེ།
དེ་ཉིད་སྤྱོད་འཇུག་ལས།
འགྲོ་བར་འདོད་དང་འགྲོ་བ་ཡི། །
བྱེ་བྲག་ཇི་ལྟར་ཤེས་པ་ལྟར། །
i》



ཞལ་གདམས་བསྡུས་འགྲེལ་སྐོར།
དེ་བཞིན་མཁས་པས་འདི་གཉིས་ཀྱི། །
བྱེ་བྲག་རིམ་བཞིན་ཤེས་པར་བྱ། ། །
ཞེས་གསུངས་སོ། ། དེའི་དོན་ནི། མཐའ་ཡས་པའི་སེམས་ཅན་ཐམས་ཅད་ཐར་
བའི་ལམ་ལ་འགྲོ་བར་འདོད་པ་དང་འགྲོ་བ་ཡི་བྱེ་བྲག་གི་རང་བཞིན་རྣམས་གཞན་
དང་མ་འདྲེས་པར་ཇི་ལྟར་ཤེས་པ་ལྟར། དེ་བཞིན་དུ་བླང་དོར་གྱི་ཐབས་ལ་མཁས་པ་
དེས་སྨོན་པ་དང་འཇུག་པ་འདི་གཉིས་ཀྱི་ཁྱད་པར་སོགས་རིམ་པ་བཞིན་དུ་ཤེས་པས་
བྱ་དགོས་པ་ཡིན་ནོ། །
ཡང་པདྨའི་སྙིང་པོ་ལས།
སེམས་ཅན་དོན་ལ་སྨོན་བྱེད་པ། །
རྫོགས་པའི་སངས་རྒྱས་མྱུར་བའི་ལམ། །
ཞེས་གསུངས་སོ། །དེའི་དོན། དང་པོ་སྨོན་པ་སེམས་བསྐྱེད་ནི་མཐའ་ཡས་བའི་
སེམས་ཅན་ཐམས་ཅད་ཀྱི་དོན་ཡོངས་བར་སྨོན་པར་བྱས་ནས་དེ་དག་གི་དོན་ལ་བརྩོན་
པར་བྱེད་པ་ཡིན་ནོ། །འཇུག་པ་སེམས་བསྐྱེད་ནི་མཐའ་ཡས་པའི་སེམས་ཅན་ཐམས་ཅད་
ཀྱི་དོན་དུ་བླ་ན་མེད་པ་སྤངས་རྟོགས་ཡོངས་སུ་རྫོགས་པའི་སངས་རྒྱས་ཐམས་ཅད་ཀྱི་
མྱུར་བའི་ལམ་མཆོག་ཟབ་མོ་རྨད་དུ་བྱུང་བ་དེ་ལ་འཇུག་པར་བྱེད་པ་ཡིན་ནོ། །མདོར་
ན་ཐེག་པ་དམན་པའི་ཉན་རང་ལྟ་བུ་རང་དོན་ཞི་བདེ་ལ་མི་ཆགས་པར། མཐའ་ཡས་
པའི་སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་ས་ལ་བགྲོད་པར་སྨོན་ཞིང་།
མཐར་དེ་དག་གི་དོན་ལ་འཇུག་པར་བྱེད་པ་ནི་འཇུག་པ་སེམས་བསྐྱེད་ཅེས་བརྗོད་པར་
བྱ་དགོས་པ་ཡིན་ནོ། །



ཧི་མ་ལའི་རིག་མཛོད་ཆེན་མོ།
ཡང་།
གཞན་དག་སྲིད་པར་གྲོལ་བར་བརྩོན། །
སེམས་དཔའ་འགྲོ་བའི་དོན་ལ་བརྩོན། །
ཕ་རོལ་ཕྱིན་དྲུག་སྤྱད་པར་བྱ། ། །
ཞེས་གསུངས་སོ། །དེའི་དོན། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ནི་
འགྲོ་མང་གི་མཐའ། བསྐལ་མང་གི་ཡུན་སོགས་གང་ལ་ཡང་དཔའ་མི་ཞུམ་པར་གཞན་
དག་སྲིད་པར་གནས་ཤིང་སེམས་ཅན་ཐམས་ཅད་གྲོལ་བར་བྱེད་པའི་ཐབས་ལ་བརྩོན་
པར་བྱེད་པ་ཡིན་ལ། དེས་ན་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་དུས་ནམ་
ཡང་འགྲོ་བའི་དོན་འབའ་ཞིག་ལ་བརྩོན་ཞིང་། སྦྱིན་སོགས་ཕ་རོལ་ཏུ་ཕྱིན་པ་དྲུག་ལ་
སྤྱད་པར་བྱའོ། །མདོར་ན་རྒྱལ་སྲས་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་ལ་སློབ་
པར་འདོད་ན་ལས་ཉོན་མ་དག་པ་སོགས་བདེན་འཛིན་གྱིས་བཅིང་བའི་སེམས་ཅན་
ཐམས་ཅད་སྡུག་བསྔལ་ལས་གྲོལ་བའི་དོན་འབའ་ཞིག་ལ་བརྩོན་པར་བྱ་དགོས། དེ་དག་
གྲོལ་བའི་ཐབས་སྦྱིན་སོགས་ཕར་ཕྱིར་དྲུག་ལ་རིམ་པ་བཞིན་དུ་བསླབས་པར་མ་བྱས་ན།
བདག་གཞན་གཉིས་ཀ་སྡུག་བསྔལ་ལས་གྲོལ་བར་མི་འགྱུར་བ་ཡིན་པའི་ཕྱིར་རོ། །རྒྱལ་
སྲས་བྱང་ཆུབ་སེམས་དཔའི་སེམས་ལན་གཅིག་བསྐྱེད་པའི་ཕན་ཡོན་ནི་བསམ་མི་ཁྱབ་
པ་ཡིན་ཏེ།
ཁྱིམ་བདག་དཔལ་སྦྱིན་གྱིས་ཞུས་པའི་མདོ་ལས།
སངས་རྒྱས་ཞིང་རྣམས་མི་གང་གིས །
རིན་ཆེན་བདུན་གྱིས་ཡོངས་བཀང་ནས། །



ཞལ་གདམས་བསྡུས་འགྲེལ་སྐོར།
འཇིག་རྟེན་མགོན་ལ་ཕུལ་བ་བས། །
གང་གིས་ཐལ་མོ་སྦྱར་བྱས་ཏེ། །
བྱང་ཆུབ་ཏུ་ནི་སེམས་བཏུད་ནས། །
མཆོད་པ་འདི་ནི་ཁྱད་པར་འཕགས། །
དེ་ལ་མཐའ་ནི་མ་མཆིས་སོ། །
ཞེས་གསུངས་སོ། །དེའི་དོན། དུས་གསུམ་གྱི་སངས་རྒྱས་ཀྱིས་ཞིང་ཁམས་གྲངས་
མེད་རྣམས་མི་གང་ཞིག་གིས་རིན་ཆེན་བདུན་གྱིས་ཡོངས་སུ་བཀང་ནས། འཇིག་རྟེན་གྱི་
འགྲོ་བའི་མགོན་པོ་སངས་རྒྱས་རྣམས་ལ་ཕུལ་བ་བས་སྐྱེ་བོ་གང་གིས་ཐལ་མོ་རབ་ཏུ་
སྦྱར་བར་བྱས་ཏེ། བླ་ན་མེད་པ་བྱང་ཆུབ་མཆོག་ཏུ་ནི་སེམས་བསྐྱེད་ནས་མཆོད་པ་
འབུལ་བར་བྱས་ན་འདི་ཡི་བསོད་ནམས་སོགས་ཁྱད་པར་འཕགས་པ་ཡིན་ལ། དེས་ན་
བསོད་ནམས་སོགས་ཀྱི་མཐའ་གཞལ་བར་བྱས་ན་དེ་ལ་ནམ་ཡང་མཐའ་ནི་གཞལ་དུ་མ་
མཆིས་སོ། །
ཡང་འཕགས་པ་ཟླ་བ་སྒྲོན་མའི་མདོ་ལས།
བྱེ་བ་ཁྲག་ཁྲིག་གཏམས་པའི་ཞིང་དག་ན། །
མཆོད་པ་རྣམ་མང་དཔག་མེད་ཇི་སྙེད་པ། །
སྐྱེས་མཆོག་རྣམས་ལ་དེ་ཡིས་རྟག་མཆོད་པས། །
བྱམས་པའི་སེམས་ཀྱི་གྲངས་དང་ཆར་མི་ཕོད། །
ཅེས་གསུངས་སོ། །དེའི་དོན། སྣོད་བཅུད་ཐམས་ཅད་ཡེ་ནས་རང་བཞིན་རྣམ་
པར་དག་པ་བྱེ་བ་ཁྲག་ཁྲིག་གཏམས་པའི་ཞིང་དེ་དག་ན་དངོས་འབྱོར་ཡིད་སྤྲུལ་གྱི་



ཧི་མ་ལའི་རིག་མཛོད་ཆེན་མོ།
མཆོད་པའི་བྱེ་བྲག་རྣམ་པ་མང་པོ་བློས་དཔག་ཏུ་མེད་པ་གང་ཇི་སྙེད་ཅིག་མཆིས་པ་
ཐམས་ཅད་སྐྱེས་མཆོག་རྣམས་ལ་དེ་ཡིས་རྟག་ཏུ་མཆོད་པའི་བསོད་ནམས་ནི། འགྲོ་བ་
སེམས་ཅན་ཐམས་ཅད་ལ་བྱམས་པའི་སེམས་ཀྱིས་བསྐྱངས་པའི་བསོད་ནམས་ཀྱི་གྲངས་
དང་ནམ་ཡང་ཆར་མི་ཕོད་པ་ཡིན་ནོ། །
གསང་བ་བསམ་གྱིས་མི་ཁྱབ་པའི་མདོ་ལས། །
བྱང་ཆུབ་སེམས་ཀྱི་བསོད་ནམས་ཁང་། །
གལ་ཏེ་དེ་ལ་གཟུགས་མཆིས་ན། །
ནམ་མཁའི་ཁམས་ནི་ཀུན་བཀང་སྟེ། །
དེ་ནི་དེ་བས་ལྷག་པར་འགྱུར། །
ཞེས་གསུངས་སོ། །དེའི་དོན། བདག་ལས་གཞན་གཅེས་པར་འཛིན་པའི་བློ་དང་
ཁམས་གསུམ་འདིར་འཁྱམས་པའི་སེམས་ཅན་ཐམས་ཅད་ལ་དམིགས་པའི་བྱང་ཆུབ་
སེམས་ལན་གཅིག་སྐྱེས་པ་དེ་ཉིད་ཀྱི་བསོད་ནམས་གང་ཡིན་པ་དེ་ལ་གལ་ཏེ་གཟུགས་
སུ་གྲུབ་པའི་དངོས་པོ་ཞིག་མཆིས་ན། ཕྱོགས་བཅུའི་ནམ་མཁའི་ཁམས་ཀུན་ཡོངས་སུ་
བཀང་སྟེ་གཞལ་ན་གཞལ་བར་མི་ནུས་ལ། བསམ་པ་བྱང་ཆུབ་མཆོག་ཏུ་སེམས་བསྐྱེད་
པའི་ཕན་ཡོན་དེ་ནི་དེ་བས་ཀྱང་བསོད་ནམས་ལྷག་པར་འཕེལ་བར་གྱུར་པ་ཡིན་ནོ། །
དེས་ན་བྱང་ཆུབ་ཀྱི་སེམས་འདི་ནི་ལས་ཉོན་ཐམས་ཅད་འཇོམས་པར་བྱེད་པའི་སྨན་
དང་དགོས་འདོད་ཐམས་ཅད་འབྱུང་བའི་གཏེར་ལྟ་བུ་ཡིན་ཏེ། ཅིའི་ཕྱིར་ཞེ་ན།
སྤྱོད་འཇུག་ལས།
འགྲོ་བའི་འཆི་བདག་འཇོམས་བྱེད་པའི། །



ཞལ་གདམས་བསྡུས་འགྲེལ་སྐོར།
བདུད་རྩིའི་མཆོག་ཀྱང་འདི་ཡིན་ནོ། །
འགྲོ་བའི་ནད་རབ་ཞི་བྱེད་པའི། །
སྨན་གྱི་མཆོག་ཀྱང་འདི་ཡིན་ནོ། །
སྲིད་ལམ་འཁྱམས་ཤིང་དུབ་པ་ཡི། །
འགྲོ་བའི་ངལ་གསོའི་ལྗོན་ཤིང་ཡིན། །
འགྲོ་བ་ཐམས་ཅད་ངན་འགྲོ་ལས། །
སྒྲོལ་བར་བྱེད་པའི་སྤྱི་སྟེགས་ཡིན། །
འགྲོ་བའི་ཉོན་མོངས་གདུང་སེལ་བའི། །
སེམས་ཀྱི་ཟླ་བ་ཤར་བ་ཡིན། །
འགྲོ་བའི་མི་ཤེས་རབ་རིབ་དག །
དཔྱིས་འབྱིན་ཉི་མ་ཆེན་པོ་ཡིན། །
དམ་ཆོས་འོ་མ་བསྲུབས་པ་ལས། །
མར་གྱི་ཉིང་ཁུ་བྱུང་བ་ཡིན། །
འགྲོ་བའི་མགྲོན་པོ་སྲིད་པའི་ལམ་རྒྱུ་ཞིང་། །
བདེ་བའི་ལོངས་སྤྱོད་སྤྱད་པར་འདོད་པ་ལ། །
འདི་ནི་བདེ་བའི་མཆོག་ཏུ་ཉེར་གནས་ཏེ། །
སེམས་ཅན་མགྲོན་ཆེན་ཚིམ་པར་བྱེད་པ་ཡིན། །
ཞེས་གསུངས་སོ། །དེའི་དོན། བྱང་ཆུབ་ཀྱི་སེམས་འདི་ནི་འགྲོ་བའི་འཆི་བདག་
འཇོམས་པར་བྱེད་པའི་དཔེར་ན་སྨན་འཆི་སོས་བདུད་རྩིའི་མཆོག་ལྟ་བུ་འདི་ཉིད་ཡིན་
7+



ཧི་མ་ལའི་རིག་མཛོད་ཆེན་མོ།
ནོ། །བྱང་ཆུབ་ཀྱི་སེམས་རིན་པོ་ཆེ་འདི་ནི་འགྲོ་བའི་དབུལ་བ་སེལ་བ་ཡི་མི་ཟད་པའི་
གཏེར་ལྟ་བུ་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་འགྲོ་བའི་ནད་སོགས་རབ་ཏུ་ཞི་
བར་བྱེད་པའི་དཔེར་ན་སྨན་དཀར་པོ་ཆིག་ཐུབ་ལྟ་བུའང་འདི་ཉིད་ཡིན་ནོ། །བྱང་ཆུབ་
ཀྱི་སེམས་རིན་པོ་ཆེ་འདི་ནི་འགྲོ་བ་རྣམས་སྲིད་པ་ཁམས་གསུམ་འཁོར་བར་ལས་ཀྱི་
དབང་གིས་འཁྱམས་ཤིང་དུབ་པར་གྱུར་པ་དེ་ཡི་ཚེ་ན་དཔེར་ན་འགྲོ་བའི་ངལ་གསོའི་
མཆོག་ལྗོན་ཤིང་ལྟ་བུ་ཡང་འདི་ཉིད་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་འདི་ནི་
འགྲོ་བ་ཐམས་ཅད་ངན་འགྲོ་ཡི་གནས་ལས་མྱུར་དུ་སྒྲོལ་བར་བྱེད་པའི་དཔེར་ན་སྤྱི་
སྟེགས་ལྟ་བུ་ཡང་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་འདི་ནི་འགྲོ་བའི་ལས་དང་
ཉོན་མོངས་པའི་ཚ་གདུང་སེལ་བའི་སེམས་ཀྱི་ཟླ་བ་རབ་ཏུ་ཤར་བ་ཡིན་ནོ། །བྱང་ཆུབ་
ཀྱི་སེམས་རིན་པོ་ཆེ་འདི་ནི་འགྲོ་བའི་བླང་དོར་གྱི་ལམ་སྒྲིབ་པར་བྱེད་པའི་མ་རིག་པའི་
མུན་པ་རབ་རིབ་ཀྱི་རྣམ་པ་དེ་དག་དཔྱིས་སུ་འབྱིན་པར་བྱེད་པའི་དཔེར་ན་མུན་པ་
སེལ་བའི་ཉི་མ་ལྟ་བུ་ཡང་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་འདི་ཉིད་ནི་དཔེར་ན་
འོ་མ་བསྲུབས་པ་ལས་མར་འབྱུང་བ་དེ་བཞིན་དུ་དམ་པའི་ཆོས་ཀྱི་འོ་མ་བསྲུབས་པར་
བྱས་པ་ལས། མར་གྱི་ཉིང་ཁུ་ལྟ་བུའི་ཐར་པ་ཐམས་ཅད་མཁྱེན་པའི་གོ་འཕང་ཐོབ་པའི་
འབྲས་བུ་བླ་ན་མེད་པ་དེ་ཡང་འདི་ལས་བྱུང་བ་ཡིན་ནོ། །བྱང་ཆུབ་ཀྱི་སེམས་རིན་པོ་
འདི་ནི་འགྲོ་བའི་མགྲོན་པོ་རྣམས་སྲིད་པའི་ལམ་ལ་རྒྱུ་ཞིང་བདེ་བའི་ལོངས་སྤྱོད་ཕུན་
སུམ་ཚོགས་པ་ལ་ལོངས་སྤྱད་པར་འདོད་པ་དེ་དག་ལ་འདི་ནི་བདེ་བའི་མཆོག་ཏུ་ཉེ་
བར་གནས་པ་ཡིན་ཏེ། སྲིད་པའི་ལམ་དུ་འཁྱམས་པས་སེམས་ཅན་མགྲོན་ཆེན་རྣམས་ཀྱི་
ཡིད་ཚིམ་པར་བྱེད་པ་ཡང་འདི་ཉིད་ཡིན་ནོ། །དེ་ལྟ་བུའི་བྱང་ཆུབ་ཀྱི་སེམས་རིན་པོ་ཆེ་



ཞལ་གདམས་བསྡུས་འགྲེལ་སྐོར། །
ལྟ་བུ་འདི་ཉིད་རྒྱུད་ལ་བསྐྱེད་ན་སེམས་ཅན་ཐམས་ཅད་ངན་སོང་ལས་སྒྲོལ་བར་བྱེད་
པ་དང་ཐམས་ཅད་ཀྱིས་ཕྱག་འཚལ་བར་བྱེད་པའི་འོས་སུ་གྱུར་པ་ཡིན་ཏེ།
སྤྱོད་འཇུག་ལས།
བྱང་ཆུབ་སེམས་བསྐྱེད་གྱུར་ན་སྐད་ཅིག་གིས། །
འཁོར་བའི་བཙོན་རར་བསྡམས་པའི་ཉམ་ཐག་རྣམས། །
བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། ། །
འཇིག་རྟེན་ལྷ་མིར་བཅས་པའི་ཕྱག་བྱར་འགྱུར། །
ཞེས་གསུངས་སོ། །དེའི་དོན། རིན་ཆེན་བྱང་ཆུབ་ཀྱི་སེམས་ལན་གཅིག་བསྐྱེད་
པར་གྱུར་ན་སྐད་ཅིག་གིས་ནི་འཁོར་བའི་བཙོན་རར་ཚུད་པས། ལས་ཉོན་ལྕགས་སྒྲོག་
དམ་པོས་བར་མེད་དུ་བསྡམས་པའི་ཉམ་ཐག་པའི་སེམས་ཅན་རྣམས་བདེ་བར་གཤེགས་
པ་རྫོགས་པའི་སངས་རྒྱས་རྣམས་ཀྱི་སྲས་ཀྱི་ཐུ་བོ་ཉིད་དུ་གྱུར་ཏེ། དེ་དག་ལ་རྒྱལ་བའི་
སྲས་ཞེས་བརྗོད་པར་བྱ་དགོས་པ་ཡིན་ཞིང་། ཅིའི་ཕྱིར་ཞེ་ན། དེ་དག་ནི་འཇིག་རྟེན་ལྷ་
དང་མིར་བཅས་པའི་ཕྱག་བྱ་བའི་འོས་སུ་འགྱུར་བ་ཡིན་པའི་ཕྱིར་རོ། །མདོར་ན་བྱང་
ཆུབ་ཀྱི་སེམས་སྒོམ་པའི་ཕན་ཡོན་དང་བསོད་ནམས་ཚད་མེད་པར་ལྡན་པ་ཡིན་ཏེ།
འཕགས་པ་ཡོངས་སུ་མྱ་ངན་ལས་འདས་པ་ཆེའི་ཆོས་ཀྱི་རྣམ་གྲངས་ལས།
གང་གིས་སངས་རྒྱས་ཐམས་ཅད་ལ། ། །
རིན་ཆེན་བདུན་དང་གཟིམས་ཆ་དང་། །
ཞལ་ཟས་ལྷ་རྫས་དཔག་མེད་ཀྱིས། །
ནམ་འཚོའི་བར་དུ་མཆོད་པ་བས། །



ཧི་མ་ལའི་རིག་མཛོད་ཆེན་མོ།
སྐད་ཅིག་ཙམ་ཞིག་སེམས་ཅན་གྱི། །
དོན་དུ་བྱང་ཆུབ་སྨོན་པ་མཆོག།
དེ་ལ་ཚད་ནི་མ་མཆིས་སོ། །
ཞེས་གསུངས་སོ། །དེའི་དོན། བློ་ལྡན་གྱི་སྐྱེ་བོ་གང་ཞིག་གིས་སྤངས་རྟོགས་ཡོངས་
སུ་རྫོགས་པའི་སངས་རྒྱས་ཐམས་ཅད་ལ་རིན་ཆེན་སྣ་བདུན་དང་གཟིམ་ཆ་དང་ཞལ་
ཟས་ལྷ་རྫས་དཔག་ཏུ་མེད་པ་དེ་ཉིད་ཀྱིས་ནམ་ཇི་སྲིད་འཚོའི་བར་དུ་མཆོད་པ་ཕུལ་བ་
བས་སྐད་ཅིག་གཅིག་ཙམ་ཞིག་ལ་མཐའ་ཡས་པའི་སེམས་ཅན་ཐམས་ཅད་ཀྱི་དོན་དུ་བླ་
མེད་བྱང་ཆུབ་མཆོག་ཏུ་སེམས་བསྐྱེད་ཅིང་། དེ་དག་གི་དོན་སྒྲུབ་པར་སྨོན་ལམ་འདེབས་
པར་བྱེད་པ་ནི་མཆོག་ཏུ་གྱུར་པ་ཡིན་ཏེ། དེ་ལ་བསོད་ནམས་ཀྱི་ཚད་ནི་ནམ་ཡང་གཞལ་
དུ་མ་མཆིས་སོ། །
གཞན་ཡང་།
སྐྱེས་བུ་གང་ཞིག་བྱང་ཆུབ་སེམས། །
སྐད་ཅིག་ཙམ་ནི་སྒོམ་བྱེད་ན། །
དེ་ཡི་བསོད་ནམས་ཕུང་པོ་ནི། །
རྒྱལ་བ་ཡིས་ཀྱང་བགྲང་མི་སྤྱོད། །
ཅེས་གསུངས་སོ། །དེའི་དོན། སྐྱེས་བུ་གང་ཞིག་གིས་བྱང་ཆུབ་ཀྱི་སེམས་རིན་པོ་ཆེ་
ལྟ་བུ་མཆོག་ཏུ་གྱུར་པ་དེ་ཉིད་སྐད་ཅིག་ཙམ་ནི་སྒོམ་པར་བྱེད་པ་ན། ནམ་ཡང་དེ་ཡི་
བསོད་ནམས་ཀྱི་ཕུང་བོ་ནི་རྒྱལ་བ་རྫོགས་པའི་སངས་རྒྱས་དེ་ཡིས་ཀྱང་བགྲང་བར་མི་
སྤྱོད་པ་ཡིན་ནོ། །དེས་ན་དེ་ལྟ་བུའི་རྒྱལ་སྲས་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་



ཞལ་གདམས་བསྡུས་འགྲེལ་སྐོར།
བུ་དང་བསོད་ནམས་ཚད་མེད་དང་ལྡན་པའི་གནས་ལ་བསླབ་ཅིང་འབད་པ་དྲག་པོས་
བརྩོན་པར་བྱས་ནས། བདག་ལས་གཞན་གཅེས་པར་འཛིན་པའི་བྱང་ཆུབ་ཀྱི་སེམས་
རིན་པོ་ཆེ་དེ་ནམ་ཡང་མི་བརྗེད་པར་ཡིད་ལ་བཟུང་ཞིང་སེམས་བསྐྱེད་ལ་རེམ་པར་
བྱེད་དགོས་པ་ཡིན་ནོ། །སྣང་སྲིད་འཁོར་འདས་ཀྱིས་བསྡུས་པའི་ཆོས་སོ་ཅོག་ཐམས་ཅད་
དཔེར་ན་རང་བཞིན་གྱིས་མ་གྲུབ་པར་རྨི་ལམ་དང་སྒྱུ་མ་ཇི་བཞིན་དུ་སྣང་ཚུལ་དུ་ཡོད་
ཀྱང་གནས་ཚུལ་དུ་མེད་ལ། དེས་ན་གཅིག་དང་ཐ་དད་གང་དུ་ཡང་བདེན་པར་གྲུབ་པ་
མེད་པ་དེ་ཉིད་ཀྱིས་རྟེན་འབྱུང་འབྲེལ་བར་འབྱུང་བ་ཉིད་དུ་སྒོམ་པར་བྱེད་དགོས་པ་
ཡིན་ཏེ། ཆོས་ཐམས་ཅད་སྣང་ལ་རང་བཞིན་གྱིས་གྲུབ་པ་མེད་པར་སྟོང་ཉིད་ཡིན་པའི་
ཕྱིར་རོ། །རྟེན་འབྲེལ་དང་སྟོང་ཉིད་དོན་གཅིག་ཉིད་དུ་ཤེས་དགོས་པ་ཡིན་ཏེ། ཐམས་
ཅད་སྟོང་ཉིད་དུ་མ་ཤེས་པར་བྱིས་པ་རྣམས་མེད་སྣང་སྒྱུ་མ་ལྟ་བུའི་སྣང་བ་ལ་བདེན་
པར་ཞེན་ནས་འཁྱམས་པར་གྱུར་པ་ཡིན་ནོ། །དེས་ན་རང་བཞིན་མ་གྲུབ་པའི་སྒྱུ་མ་དང་
རྨི་ལམ་ལྟ་བུའི་ཆོས་ཐམས་ཅད་ཐ་སྙད་དུ་ཇི་ལྟར་སྣང་ཡང་དཔྱད་ན་གྲུབ་པ་མེད་པ་
སྟོང་བ་ཉིད་ཡིན་ཏེ། མགོན་པོ་ཀླུ་སྒྲུབ་དང་ཀུན་མཁྱེན་ཡབ་སྲས་ཀྱི་གཞུང་ལས་སྣང་
བའི་སྣང་ཚུགས་མ་ཤོར་བཞིན་དུ་གཞི་མེད་སྟོང་བ་ཆེན་པོར་གནས་པ་ཡིན་ཞེས་
གསུངས་པ་ལྟར་དུ་ཤེས་དགོས་པ་ཡིན། དེས་ན་རྟེན་འབྱུང་གི་དོན་རྒྱ་ཆེར་ཤེས་པར་
འདོད་ན་རྩ་འཇུག་སོགས་གཞུང་གཞན་ལས་ཤེས་པར་བྱའོ། །མདོར་ན་འཁོར་འདས་ཀྱི་
ཆོས་ཐམས་ཅད་རང་བཞིན་སྐྱེ་བ་མེད་པ་གནས་ལུགས་སྤྲོས་པ་ཐམས་ཅད་དང་བྲལ་
བའི་སྟོང་པ་ཉིད་ཀྱི་དོན་ལ་མཉམ་པར་བཞག་ཅིང་བསྒོམ་པ་དེ་ལ་འབད་པ་དང་
བརྩོན་པ་བྱས་ཤིང་རེམ་པར་མཛོད་ཅིག་དང་། འདི་ནི་མདོ་རྒྱུད་རྒྱ་མཚོ་ལྟ་བུའི་ཟབ་
s



ཧི་མ་ལའི་རིག་མཛོད་ཆེན་མོ།
གནད་དང་དུས་གསུམ་རྒྱལ་བ་ཐམས་ཅད་ཀྱི་ལམ་མཆོག་རྨད་དུ་བྱུང་བའང་ཡིན་ནོ། །
དེས་ན་འདི་ལས་རྨད་དུ་བྱུང་བའི་གདམས་པ་ཟབ་མོ་མེད་པས་སྐལ་ལྡན་སྙིང་གི་བུ་
རྣམས་ཀྱིས་ནམ་ཡང་ཡིད་ཀྱིས་མ་བརྗེད་པར་ཉམས་སུ་ལེན་པར་བྱ་དགོས་པ་ཡིན་ནོ། །
འགྲོ་བ་ཐམས་ཅད་ཀྱི་གནས་སྐབས་དང་མཐར་ཐུག་གི་སྐྱབས་གནས་མི་བསླུ་བ་གཅིག་
པུ་ཉིད་དུ་གྱུར་པ། ཐམས་ཅད་ཀྱི་རྗེ་བོ་ལྟ་བུའི་བློ་མ་དགེ་བའི་བཤེས་གཉེན་དམ་པ་
ཚོས་ཆོས་ཐམས་ཅད་ཀྱི་སྙིང་པོ་གདམས་ཟབ་རྨད་དུ་བྱུང་བའི་མན་ངག་གཅེས་ནོར་
གང་སྟེར་བ་རྣམས། དགྲ་སྡིག་པའི་གྲོགས་པོ་ཆོམ་པོས་མ་འཕྲོག་པའི་གོང་རོལ་དུ་ཉིན་
མོ་མི་དང་མཚན་མོ་ལྷ་འདྲེ་སོགས་ཀྱིས་གནོད་པ་མེད་པའི་གནས་དབེན་པ་རུ་གཅིག་
པར་གནས་ཤིང་ཡེངས་མེད་དུ་སྒོམ་ལ་རེམ་པར་བྱ་དགོས། དེ་ལྟར་བྱས་ན་བཀའ་དྲིན་
གསུམ་ལྡན་གྱི་བླ་མ་དགེ་བའི་བཤེས་གཉེན་རྣམས་ཀྱི་གདམས་ངག་ཡིད་ལ་སྨིན་ཞིང་
ངན་པ་སྡིག་གྲོགས་སོགས་ཀྱི་དབང་དུ་མི་འགྲོ་བར་གནས་ལུགས་ཀྱི་དོན་རྒྱུད་ལ་སྐྱེ་
བར་འགྱུར་བ་ཡིན་ནོ། །དུས་དང་གནས་སྐབས་ཐམས་ཅད་དུ་དུས་གསུམ་རྒྱལ་བ་ཐམས་
ཅད་ཀྱི་ངོ་བོ་དང་གཉིས་སུ་མེད་པ་ལྷ་ཨོ་རྒྱན་པད་མ་འབྱུང་གནས་དང་རང་གི་བཀའ་
དྲིན་གསུམ་ལྡན་གྱི་རྩ་བའི་བླ་མ་གཉིས་ནམ་ཡང་ཐུགས་ཡིད་དབྱེར་མེད་གཅིག་ཏུ་གྱུར་
ཅིང་འདུ་འབྲལ་མེད་པའི་ངང་དེར། རང་ལ་བརྩེ་བའི་སྤྱན་གྱིས་གཟིགས། འཛུམ་པའི་
མདངས་ཀྱིས་བསུ་བར་བྱས་ཤིང་། ཉིན་ལན་གསུམ་མཚན་ལན་གསུམ་ཉིན་མཚན་དུས་
དྲུག་ཀུན་ཏུ་གཟིགས་པར་མཛད་པ་ཡིན་ལ། དེས་ན་གོང་དུ་བཤད་པ་ལྟ་བུའི་རང་གི་
བཀའ་དྲིན་གསུམ་ལྡན་གྱི་རྩ་བའི་བླ་མ་སོགས་ལ་མོས་གུས་དང་། ཡིད་ཁྱེད་ཤེས་ཀྱི་དད་
པའི་སྣང་བ་འདི་བསྐྱེད་ཅིང་མིག་མཆི་མ་མ་འཁྲིགས་བར་སྒོམ་པ་ལ་རེམ་པར་བྱེད་



=
=
=
-
ཞལ་གདམས་བསྡུས་འགྲེལ་སྐོར།
དགོས། དེ་ལྟར་བྱས་ན་དྲིན་ཆེན་རྩ་བའི་བླ་མས་དགོངས་རྒྱུད་བདག་ལ་འཕོ་ཞིང་
རྟོགས་པ་ནམ་མཁའ་དང་མཉམ་སྟེ། ཚེ་འདི་འཕོས་མ་ཐག་ཏུ་མངོན་པར་འཚང་རྒྱ་
བར་འགྱུར་བ་ཡིན་ནོ། །སྤྱིར་མ་དག་ཀུན་རྫོབ་ཀྱི་སྣང་བ་ཐམས་ཅད་གང་ལས་བྱུང་ངོ་
ཞེ་ན། སྣང་ཚད་འདི་དག་ཐམས་ཅད་སྣང་ཡང་སྟོང་བ་སེམས་ཀྱི་ཆོ་འཕྲུལ་ལས་བྱུང་བ་
རེད་མ་གཏོགས་གཞན་གང་ལས་ཀྱང་བྱུང་བ་མ་ཡིན་ནོ། །འོ་ན་སེམས་ཉིད་ཀྱི་ངོ་བོ་
གང་ཞེ་ན་སྟོང་པ་ཉིད་རེད་མ་གཏོགས་གཞན་གང་ཡང་མ་ཡིན་ལ། དེས་ན་སྟོང་པ་ཉིད་
འདིའི་རང་བཞིན་ནམ་ངོ་བོ་ཡེ་སྟོང་སྤྲོས་པ་ཐམས་ཅད་དང་བྲལ་བ་གདོད་མའི་རང་
གདངས་རེད་མ་གཏོགས་དེ་ལས་གཞན་མ་ཡིན་ནོ། །དེ་ལྟ་བུའི་གདོད་མའི་རང་
གདངས་ཞེས་བྱ་བ་ནི་རིག་སྟོང་རང་བྱུང་གི་ཡེ་ཤེས་མཐའ་བཞིའི་སྤྲོས་པ་ཐམས་ཅད་
བྲལ་བ་གཉུག་མའི་དེ་ཁོ་ན་ཉིད་ཀྱི་ངོ་བོ་ལ་རྗེན་པར་བལྟས་ཤིང་འཇོག་པར་བྱེད་
དགོས་པ་ཡིན་ཏེ། དེ་ལྟ་བུའི་རིག་སྟོང་སྐྱེ་བ་མེད་པའི་ངང་ལ་མཉམ་པར་མ་བཞག་ན་
རང་སེམས་སྐྱེ་བ་མེད་པ་ཆོས་ཉིད་ཀྱི་དབྱིངས་སུ་གྲོལ་བར་མི་འགྱུར་བ་ཡིན་པའི་ཕྱིར་
རོ། །འོ་ན་ད་ལྟ་སེམས་ཅན་རྣམས་ཀྱི་རྒྱུད་ན་ཆོས་ཐམས་ཅད་ཀྱི་ཆོས་ཉིད་སྨྲ་བསམ་
སྤྲོས་པ་ཐམས་ཅད་དང་བྲལ་པའི་གཞི་དེ་བཞིན་ཉིད་ཡོད་དམ་མེད་ཟེར་ན། ཡོད་དེ་མེ་
དང་ཚ་བ་ལྟར་ཆུ་དང་བརླན་ལྟར་འབྲལ་མེད་ཀྱི་ཚུལ་དུ་ཡོད་པ་ཡིན་པའི་ཕྱིར་རོ། །འོ་
ན་ད་ལྟ་སེམས་ཅན་ཐམས་ཅད་སངས་རྒྱས་མ་ཡིན་པའི་རྒྱུ་མཚན་ཅི་རེད་ཟེར་ན། ད་ལྟ་
སངས་རྒྱས་མ་ཡིན་པའི་རྒྱུ་མཚན་གློ་བུར་གྱི་དྲི་མས་སྒྲིབ་པའི་དབང་གིས་སངས་རྒྱས་
ཉིད་དུ་མ་གྱུར་པ་ཡིན་ནོ། །འོ་ན་ད་ལྟ་སེམས་ཅན་རྣམས་ལ་སངས་རྒྱས་ཞེས་སྨོས་
དགོས་པའི་རྒྱུ་མཚན་ཅི་ཡོད་ཟེར་ན། ནམ་ཞིག་འཚང་རྒྱ་བར་འགྱུར་བའི་ས་བོན་ཡོད་



ཧི་མ་ལའི་རིག་མཛོད་ཆེན་མོ།
པའི་དབང་གིས་སངས་རྒྱས་ཞེས་བརྗོད་པ་ཡིན་ནོ། །འོ་ན་ས་བོན་ཡོད་ན་སངས་རྒྱས་
ཡིན་པའི་ཨེ་ཁྱབ་ཟེར་ན། རང་བཞིན་རྣམ་དག་གི་ཆ་ནས་སངས་རྒྱས་ཡིན་ཡང་གློ་བུར་
གྱི་དྲི་མ་མ་བྲལ་བའི་ཆ་ནས་སངས་རྒྱས་མ་ཡིན་པའི་ཕྱིར་རོ། །དེས་ན་གློ་བུར་གྱི་ལས་
ན་མ་རིག་པའི་དྲི་མ་མཐའ་དག་སྤང་བའི་ཕྱིར་དུ་བདག་མེད་རྟོགས་པའི་ཤེས་རབ་
ཁྱད་པར་ཅན་གྱིས་སྤང་བར་བྱ་དགོས། དེ་ལྟར་སྤང་བར་བྱས་ནས་ཆོས་ཉིད་དེ་ཡི་ངོ་བོ་
སྐྱེ་བ་མེད་པའི་ངང་ལ་བཅས་བཅོས་མེད་པར་འཇོག་པ་ལ་རེམ་པར་གྱིས་ཤིག་དང་།
ཕྱིས་ནས་ཚེ་འདི་འཕོས་མ་ཐག་ཏུ་ཀུན་བཟང་གདོད་མའི་གཞི་དབྱིངས་སུ་མངོན་པར་
སངས་རྒྱས་པར་འགྱུར་བ་ཡིན་ནོ། །ཆོས་ཐམས་ཅད་ཀྱི་ཆོས་ཉིད་ཡེ་སྟོང་གི་ངོ་བོའམ་ཀ་
དག་གཤིས་ཀྱི་གནས་ལུགས་སྤྲོས་པ་ཐམས་ཅད་དང་བྲལ་བ་འདི་མ་དག་གཉིས་སྣང་གི་
བདེན་འཛིན་འཁྲུལ་བའི་སྣང་བ་གཟུང་འཛིན་གྱི་མཚན་མ་དེ་དག་དང་མ་བྲལ་བར་
མངོན་དུ་འགྱུར་མི་ནུས་ལ། དེས་ན་གཟུང་འཛིན་མཚན་མའི་སྣང་བ་ཐམས་ཅད་མ་
སྤངས་ན་གྲོལ་བར་མི་འགྱུར་བ་ཡིན་པའི་ཕྱིར་རོ། །གདོད་ནས་སྐྱེ་བ་མེད་པ་རང་བྱུང་
གི་ཡེ་ཤེས་སྤྲོས་པ་ཐམས་ཅད་དང་བྲལ་བའི་རང་བཞིན་གྱི་གནས་ལུགས་འདི་རྒྱུད་ལ་
སྐྱེ་དགོས་ན། འབད་རྩོལ་གྱི་སྒོ་ནས་སྤང་བླང་བྲལ་བར་བྱེད་པའི་ཐབས་ལ་རེམ་པར་མ་
བྱས་ན། ཕྱིས་ནས་རང་བཞིན་སྐྱེ་བ་མེད་པའི་གནས་ལུགས་རྒྱུད་ལ་སྐྱེ་ཞིང་གྲོལ་བར་
གྱུར་པ་མ་ཡིན་པའི་ཕྱིར་རོ། །གཟུང་འཛིན་གྱི་རྟོག་པའི་མཚན་མ་གང་གིས་ཀྱང་མ་
བསྒྲིབས་པའི་རང་གསལ་གྱི་ཡེ་ཤེས་དེ་ཉིད་ནི་སྤྲོས་བཅས་ཀྱི་སེམས་ཀྱི་འཛིན་པ་དང་
རྟོག་པ་གང་ཡང་གྲུབ་པ་མེད་པ་རང་བཞིན་སྤྲོས་པ་ཐམས་ཅད་དང་བྲལ་བ་ཡིན་ཏེ།
81



ཞལ་གདམས་བསྡུས་འགྲེལ་སྐོར།
ཏིང་ངེ་འཛིན་རྒྱལ་པོ་ལས། །
ཇི་ལྟར་སྐྱེ་བོ་མང་པོའི་དབུས་དག་ན། །
སྒྱུ་མ་བྱེད་པ་དག་གིས་གཟུགས་སྤྲུལ་ལས། །
རྟ་དང་གླང་པོ་ཤིང་རྟ་སྣ་ཚོགས་བྱས། །
དེ་ལ་ཇི་བཞིན་སྣང་བ་གང་ཡང་མེད། །
ཆོས་རྣམས་ཐམས་ཅད་དེ་བཞིན་ཤེས་པར་གྱིས། །
ཞེས་གསུངས་སོ། །དེའི་དོན། ཆོས་ཐམས་ཅད་ཀྱི་ཆོས་ཉིད་མ་གྲུབ་པའི་ཚུལ་ནི་
དཔེ་ཇི་ལྟར་ན། སྐྱེ་བོ་མང་པོའི་དབུས་དག་ན་སྒྱུ་མ་བྱེད་པ་དག་གིས་སྒྱུ་མའི་གཟུགས་
སྤྲུལ་པ་ལས་རྟ་དང་གླང་པོ་ཆེ་དང་ཤིང་རྟ་སོགས་ཀྱི་གཟུགས་སྣ་ཚོགས་བྱས་པ་ན། དེ་
ལ་མིག་འཁྲུལ་ཡང་། ཡོད་པ་ལྟར་དུ་སྣང་། འོན་ཀྱང་། དོན་ལ་གང་ཡང་བདེན་པར་གྲུབ་
པ་མེད་པ་འཁོར་འདས་ཀྱི་ཆོས་ཐམས་ཅད་སྒྱུ་མ་ལྟར་བཤད་པ་དེ་བཞིན་དུ་ཤེས་
དགོས་པ་ཡིན་ནོ། །དེ་ལྟར་རྗེས་ཐོབ་ཏུ་སྒྱུ་མ་དང་རྨི་ལམ་ལྟ་བུ་ཉིད་དུ་སྣང་བ་ཐམས་
ཅད་གྲུབ་པ་མེད་པར་ཤེས་པར་གྱིས་ཤིག་དང་། ཆོས་ཐམས་ཅད་གདོད་ནས་སྐྱེ་བ་མེད་
པའི་དོན་རྒྱུད་ལ་སྐྱེ་བར་འགྱུར་ཞིང་། རང་བཞིན་ཡེ་དག་ཆེན་པོར་གཞུག་མ་དོན་གྱི་ཡེ་
ཤེས་རྒྱུད་ལ་སྐྱེ་བར་འགྱུར་བ་ཡིན་ནོ། །ཆོས་ཐམས་ཅད་ཀྱི་ཆོས་ཉིད་སྤྲོས་པ་ཐམས་ཅད་
དང་བྲལ་བ་དེ་ཉིད་གང་དུ་ཡང་གཅིག་དང་ཐ་དད་དུ་གྲུབ་པ་མེད་པ་མཐའ་ཐམས་
ཅད་དང་བྲལ་བ་ཡིན་ཏེ།
ཏིང་འཛིན་རྒྱལ་པོ་ལས།
ཡོད་དང་མེད་ཅེས་བྱ་བ་གཉིས་ཀ་མཐའ། །



ཧི་མ་ལའི་རིག་མཛོད་ཆེན་མོ།
གཙང་དང་མི་གཙང་འདི་ཡང་མཐའ་ཡིན་ཏེ། ། །
དེ་ཕྱིར་གཉིས་ཀའི་མཐའ་ནི་རབ་སྤངས་ནས། །
མཁས་པ་དབུས་ལའང་གནས་པར་ཡོངས་མི་བྱེད། །
ཅེས་གསུངས་སོ། །དེའི་དོན། ཆོས་ཐམས་ཅད་ཀྱི་ཆོས་ཉིད་ལ་ཡོད་པ་དང་མེད་
ཅེས་པར་བཟུང་ན་ཡོད་མཐའ་དང་མེད་པ་སྟོང་བ་བྱང་ཆུབ་ཉིད་དུ་བཟུང་ན་མེད་
མཐའ་ཉིད་དུ་གྱུར་པ་ཡིན་ལ། དེས་ན་ཡོད་དང་མེད་ཅེས་བྱ་བ་གཉིས་ཀ་དོན་ལ་རྟག་
མཐའ་དང་ཆད་མཐའ་ཉིད་དུ་གྱུར་པ་ཡིན་ནོ། །མ་ཟད་གཙང་པར་འཛིན་པ་དང་མི་
གཙང་པར་འཛིན་པ་འདི་ཡང་མཐའ་ཡིན་ཏེ། དེའི་ཕྱིར་ན་མཁས་པ་རྣམས་དེ་གཉིས་
ཀའི་དབུས་ལའང་གནས་པར་ཡོངས་སུ་མི་བྱེད་པར་མཐའ་ཐམས་ཅད་བྲལ་བ་ལ་
གནས་པར་འགྱུར་བ་ཡིན་པའི་ཕྱིར་རོ། །གཙང་སྨེ་འཛིན་རྟོག་ཐམས་ཅད་དང་བྲལ་བའི་
ཆོས་ཐམས་ཅད་ཀྱི་ཆོས་ཉིད་སྤྲོས་པ་ཐམས་ཅད་དང་བྲལ་བ་མཐའ་གང་དུ་ཡང་མི་
གནས་པ་ཡིན་ཏེ།
གསང་བའི་སྙིང་པོ་ལས།
གཅིག་དང་དུ་མ་བྲལ་བ་ཡི། །
མཐའ་དང་དབུས་མེད་དེ་བཞིན་ཉིད། །
སངས་རྒྱས་ཀྱིས་ཀྱང་མ་གཟིགས་ཏེ། །
རང་བྱུང་ཡེ་ཤེས་གནས་མེད་སྣང་། །
ཞེས་གསུངས་སོ། །དེའི་དོན། གཅིག་དང་དུ་མ་གང་གི་ཚུལ་དུ་ཡང་བདེན་པར་
གྲུབ་པ་མེད་པ་ཡི་རང་བཞིན་མཐའ་དང་དབུས་མེད་པའི་ཆོས་ཉིད་དེ་བཞིན་ཉིད་ནི་



ཞལ་གདམས་བསྡུས་འགྲེལ་སྐོར།
གང་དུ་ཡང་ཡོད་པར་སངས་རྒྱས་ཀྱིས་ཀྱང་མ་གཟིགས་པ་ཡིན་ཏེ། དེས་ན་རྒྱུ་རྐྱེན་
སོགས་གང་གིས་ཀྱང་མ་བྱས་པའི་རང་བྱུང་གི་ཡེ་ཤེས་དེ་ཉིད་རྒྱ་གང་དུ་ཡང་མ་ཆད་
ཕྱོགས་གང་དུ་ཡང་མ་ལྷུང་བར་རྒྱ་ཆད་ཕྱོགས་ལྷུང་དང་བྲལ་བ་མ་བཙལ་ཡེ་རྫོགས་
འདུས་བྱས་ཀྱི་རང་བཞིན་གནས་མེད་དུ་སྣང་བ་ཡིན་པའི་ཕྱིར་རོ། །སེམས་ཀྱི་རང་
བཞིན་ནི་ཡོད་མེད་སྤྲོས་པ་ཐམས་ཅད་དང་བྲལ་བའི་ཆོས་ཉིད་ཡིན་པར་ཡང་ཤེས་
དགོས་པ་ཡིན་ཏེ། དེ་ནི་རྟག་བརྟན་འཕོ་འགྱུར་ཐམས་ཅད་དང་བྲལ་བའི་འདུས་མ་
བྱས་ཡིན་པའི་ཕྱིར་རོ། །
རྒྱུད་བླ་མ་ལས་
སེམས་ཀྱི་རང་བཞིན་འོད་གསལ་གང་ཡིན་པ། །
དེ་ནི་ནམ་མཁའ་བཞིན་དུ་འགྱུར་མེད་དེ། །
ཡང་དག་མིན་རྟོག་ལས་བྱུང་འདོད་ཆགས་སོགས། །
གློ་བུར་དྲི་མས་ཉོན་མོངས་དེ་མི་འགྱུར། །
ཞེས་གསུངས་སོ། །དེའི་དོན། སེམས་ཀྱི་རང་བཞིན་འོད་གསལ་སྤྲོས་པ་ཐམས་
ཅད་དང་བྲལ་བ་གང་ཡིན་པ་དེ་ནི་དཔེར་ན་ནམ་མཁའ་བཞིན་དུ་འཕོ་འགྱུར་མེད་པ་
དེ་ཡི་རང་བཞིན་ཡིན་པའི་ཕྱིར་རོ། །དེ་ལ་ཡང་དག་མིན་པའི་རྟོག་པ་ལས་བྱུང་བའི་
འདོད་ཆགས་སོགས་གློ་བུར་གྱི་དྲི་མས་རང་བཞིན་ཡེ་དག་སྤྲོས་པ་ཐམས་ཅད་བྲལ་བའི་
ཆོས་ཉིད་དེ་ལ་ནམ་ཡང་ཉོན་མོངས་པ་སོགས་ཀྱི་གོས་པར་མི་འགྱུར་བ་ཡིན་པའི་ཕྱིར་
རོ། །ཆོས་ཉིད་དེ་བཞིན་ཉིད་ནི་ཡེ་ནས་རང་བཞིན་མ་གྲུབ་པ་འདུས་མ་བྱས་ཀྱི་རང་
བཞིན་ཡིན་ཏེ།
ཀཾ



ཧི་མ་ལའི་རིག་མཛོད་ཆེན་མོ།
རྩ་ཤེས་ལས།
དངོས་དང་དངོས་མེད་འདུས་བྱས་ཡིན། །
མྱ་ངན་འདུས་བྱས་འདུས་མ་བྱས། །
ཞེས་གསུངས་སོ། །དེའི་དོན། ཐ་སྙད་དུ་དངོས་པོ་དང་དངོས་མེད་ཐམས་ཅད་ནི་
མི་རྟག་པ་འདུས་བྱས་ཀྱི་རང་བཞིན་ཡིན་ནོ། །མྱ་ངན་ལས་འདས་པ་ནི་སྤྲོས་པའི་མཐའ་
གང་ལ་ཡང་མི་གནས་པར་འདས་མ་བྱས་ཀྱི་རང་བཞིན་སྒྲོ་འདོགས་སོ་གཉིས་དང་བྲལ་
བ་ཡིན་པའི་ཕྱིར་རོ། །སེམས་ཀྱི་རང་བཞིན་ནི་འགྲོ་འོང་རྟག་ཆད་ཐམས་ཅད་དང་བྲལ་
བར་ངེས་པ་ཡིན་ཏེ།
འཁོར་ལོ་སྡོམ་པ་ལས།
རྟག་ཆད་སྐྱེ་འགག་ལ་སོགས་པའི། །
མཐའ་སྤང་སེམས་ཉིད་རང་རིག་ཅིང་། །
གདོད་ནས་སྤྲོས་བྲལ་བདེ་བ་ཉིད། །
དེ་དོན་བསམ་གྱིས་མི་ཁྱབ་ངེས། །
ཞེས་གསུངས་སོ། །དེའི་དོན། རྟག་ཆད་དང་སྐྱེ་འགག་ལ་སོགས་པའི་མཐའ་
ཐམས་ཅད་དང་བྲལ་བའི་སེམས་ཉིད་རང་རིག་ཡེ་གདོད་མ་ནས་སྤྲོས་པ་ཐམས་ཅད་
བྲལ་བའི་བདེ་བ་ཆེན་པོ་ཉིད་ཀྱི་དོན་སྨྲ་བསམ་སྤྲོས་པ་ཐམས་ཅད་དང་བྲལ་ཞིང་
བསམ་གྱིས་མི་ཁྱབ་པ་ཡིན་པའི་ཕྱིར་རོ། །ཐམས་ཅད་ཡེ་ཤེས་གཅིག་གི་རོལ་བར་ཤར་བ་
མ་གཏོགས་གཅིག་དང་ཐ་དད་དུ་གྲུབ་པ་མེད་དེ། །



ཞལ་གདམས་བསྡུས་འགྲེལ་སྐོར།
སེང་གེ་རྩལ་རྫོགས་ལས།
དགོངས་པ་རང་བྱུང་ཡེ་ཤེས་ནི། །
རྟོགས་དང་མ་རྟོགས་མཐའ་ལས་འདས། །
ཡིན་མིན་བློ་ཡི་བྱ་བ་ཐོངས། །
སྣང་བ་མི་སྣང་ཆོས་ཉིད་ཀྱང་། །
བྱ་བྱེད་མཐར་ལྟུང་ཆོས་དང་བྲལ། །
ཞེས་གསུངས་སོ། །དེའི་དོན། དགོངས་པ་རང་བྱུང་ཡེ་ཤེས་སྤྲོས་པ་ཐམས་ཅད་
དང་བྲལ་བ་དེ་ཡི་ངོ་བོ་ལ་རྟོགས་དང་མ་རྟོགས་སོགས་གང་ཡང་གྲུབ་པ་མེད་པ་མཐའ་
ལས་འདས་པ་དེ་ལ་ཡིན་མིན་བློ་ཡི་བྱ་བ་ཐམས་ཅད་ཐོངས་དང་། དེའི་ཚེ་ན། ཆོས་ཉིད་
སྤྲོས་པ་ཐམས་ཅད་དང་བྲལ་བའི་ངོ་བོ་ལ་སྣང་བ་དང་མི་སྣང་བའི་ཁྱད་པར་མེད་པར་
ཆོས་ཉིད་རང་གི་གཤིས་དེ་ཉིད་བྱ་བྱེད་ཀྱི་མཐའ་ལས་སྟོང་བའི་ཆོས་ཉིད་སྤྲོས་པ་
ཐམས་ཅད་དང་བྲལ་བ་ཡིན་ནོ། །སྤྲོས་པ་ཐམས་ཅད་དང་བྲལ་བའི་ཀ་དག་སྟོང་བ་ཆེན་
པོ་ནི་ཡེ་ནས་རང་བཞིན་གྲུབ་པ་མེད་པ་སྨྲ་བསམ་བརྗོད་མེད་སྤྲོས་པ་ལས་འདས་པ་
ཡིན་ཏེ། །
ཀློང་དྲུག་ལས།
སྤྲོས་བྲལ་ཆོས་ཉིད་ཀ་དག་ནི། ། །
རང་ངོ་རྣམ་དག་སྙིང་པོའི་གཞི། །
དེ་ལ་ཚིག་དང་ཡི་གེ་བྲལ། ། །
བརྗོད་པས་གཏན་ལ་དབབ་ཏུ་མེད། །



ཧི་མ་ལའི་རིག་མཛོད་ཆེན་མོ།
སྒྲོ་འདོགས་ཐ་སྙད་ཀུན་བྲལ་ཏེ། །
གཟུང་དང་འཛིན་པའི་རྣམ་རྟོག་མེད། །
སངས་རྒྱུས་མེད་ཅིང་སེམས་ཅན་མེད། །
ཆོས་མེད་ཆོས་ཀྱི་འདུ་ཤེས་མེད། །
གང་མེད་ཅི་མེད་ཅི་ཡང་མེད། ། །
ཅེས་གསུངས་སོ། །དེའི་དོན་སྤྲོས་པ་ཐམས་ཅད་དང་བྲལ་བའི་ཆོས་ཐམས་ཅད་
ཀྱི་ངོ་བོ་ཀ་ནས་སམ་ཡེ་ནས་དག་པ་ནི་རང་ངོ་རྣམ་དག་སྙིང་པོའི་གཞི་ཡིན་ཞིང་། དེ་
ལ་ཚིག་དང་ཡི་གེ་སོགས་ཀྱི་རྣམ་པ་དང་བྲལ་བ་ཡིན་པའི་ཕྱིར་དེ་ལ་བརྗོད་པས་གཏན་
ལ་དབབ་ཏུ་མེད་དེ། སྒྲོ་འདོགས་སོགས་ཐ་སྙད་ཀྱི་ཡུལ་ཀུན་ལས་བྲལ་བ་ཡིན་ཏེ། དོན་
ལ་ཚིག་དང་ཡི་གེ་སོགས་ཀྱི་རྣམ་པ་གཅིག་དང་ཐ་དད་སོགས་གང་དུ་ཡང་གྲུབ་པ་མེད་
པའི་ཕྱིར་རོ། །དོན་ལ་སྒྲོ་འདོགས་སོགས་ཀྱི་ཐ་སྙད་གང་ཡང་མེད་པར་སྤྲོས་པ་ཀུན་དང་
བྲལ་བ་ཡིན་ཏེ། དོན་ལ་གཟུང་བ་དང་འཛིན་པའི་རྣམ་རྟོག་གི་སྤྲོས་པའི་མཚན་མ་མེད་
པར་སྤྲོས་པ་ཐམས་ཅད་དང་བྲལ་བ་ཡིན་པའི་ཕྱིར་རོ། །དོན་ལ་སངས་རྒྱས་དང་སེམས་
ཅན་ཞེས་བྱ་བ་ཞིག་ཀྱང་གྲུབ་པ་མེད་དེ། དབྱིངས་དང་ཡེ་ཤེས་དབྱེར་མེད་ཡིན་པའི་
ཕྱིར་རོ། །ཆོས་ཞེས་བྱ་བ་ཡང་གྲུབ་པ་མེད་ལ། མ་ཟད་ཆོས་ཀྱི་འདུ་ཤེས་ཀྱང་མེད་པར་
ངེས་པ་ཡིན་པའི་ཕྱིར་རོ། །དེས་ན་དབྱིངས་སྤྲོས་པ་ཐམས་ཅད་དང་བྲལ་བའི་ཆོས་ཉིད་
རང་གི་གཤིས་ལ་ཆོས་ཅན་ཀུན་རྫོབ་ཀྱི་སྣང་བ་ཐམས་ཅད་གཅིག་དང་ཐ་དད་གང་གི་
ཚུལ་དུ་ཡང་གྲུབ་པ་མེད་པའམ་ཅི་མེད་དང་ཅི་ཡང་བདེན་པར་གྲུབ་པ་མེད་པའོ། །དེའི་
ཕྱིར་ན་སྤྲོས་བཅས་ཀྱི་མཚན་མ་གང་གིས་ཀྱང་མ་བསླད་པར་གདོད་ནས་མ་གྲུབ་པ་



ཞལ་གདམས་བསྡུས་འགྲེལ་སྐོར། -
སྤྲོས་མེད་ཀྱི་ངང་དུ་ལྷན་ནེར་འཇོག་ལ་རེམ་པར་བྱ་དགོས། དེ་ལྟར་བྱས་ན་འཁོར་
འདས་ཀྱི་འཛིན་རྟོག་ཐམས་ཅད་དབྱིངས་སུ་དེང་ཞིང་སྐྱེ་མེད་ཡེ་སྟོང་མཚན་མ་ཐམས་
ཅད་དང་བྲལ་བའི་གནས་ལུགས་རྒྱུད་ལ་སྐྱེ་ཞིང་གྲོལ་བར་འགྱུར་བ་ཡིན་པའི་ཕྱིར་རོ། །
ཆོས་ཐམས་ཅད་ཀྱི་ཆོས་ཉིད་སྤྲོས་པ་ཐམས་ཅད་དང་བྲལ་བ་དེ་ཉིད་ཀྱི་ངོ་བོ་སྟོང་བ་
རང་བཞིན་གསལ་བ་ཐུགས་རྗེ་ཀུན་ཁྱབ་རྟག་ཁྱབ་ལྷུན་གྲུབ་ཆེན་པོའི་རང་བཞིན་ཡིན་
ཏེ། དེ་ཡི་ངོ་བོའམ་དེ་ཉིད་ཀྱི་དོན་འཁྲུལ་རྟོག་ཅན་དེ་དག་གིས་རྣམ་པར་དཔྱོད་པའི་
སྤྱོད་ཡུལ་མིན་པའི་ཕྱིར་རོ། །དེས་ན་གདོད་མའི་མགོན་པོ་དཔལ་ཀུན་ཏུ་བཟང་པོའི་ཡེ་
ཤེས་ཀྱི་རང་ཞལ་ཏེ། དེ་ཉིད་མཇལ་བའི་ཕྱིར་དུ་མ་རྟོགས་པ་དང་ལོག་པར་རྟོག་པའི་བློ་
རྟོག་གེའི་ཟོ་རྒྱ་ལྟ་བུ་དང་བྲལ་བར་བྱེད་པ་ལ་རེམ་པར་མ་བྱས་ན། གདོད་མའི་མགོན་
པོའི་རང་ཞལ་མངོན་སུམ་དུ་མཇལ་བར་མི་འགྱུར་རོ། །དཔེར་ན་དགུང་ཉི་ཟླའི་མདངས་
ཟེར་ངོམ་ཙ་ན་རང་བྱུང་རིག་པའི་རྒྱལ་པོ་སངས་རྒྱས་དེ་ཉིད་དངོས་ཁོ་རང་གློ་བུར་
འཁྲུལ་བའི་བག་ཆགས་ཀྱི་དྲི་མ་དཔེར་ན་སྤྲིན་ལྟ་བུ་དེ་ཉིད་ཀྱིས་མ་བསྒྲིབས་ན་རང་
སེམས་སངས་རྒྱས་དངོས་ཉི་མ་དང་ཟླ་བ་ལྟ་བུ་དེ་ཉིད་མངོན་དུ་གྱུར་ཞིང་གྲོལ་བར་
འགྱུར་བ་ཡིན་པའི་ཕྱིར་རོ། །གཞན་དུ་སངས་རྒྱས་འཚོལ་བར་བྱ་མི་དགོས་པས་དེ་ལ་
རེམ་ན་དྲི་མ་མཐའ་དག་དང་བྲལ་བའི་སེམས་ཀྱི་ངོ་བོ་འོད་གསལ་སྤྲོས་པ་ཐམས་ཅད་
དང་བྲལ་བའི་སངས་རྒྱས་ཉིད་དུ་གྲུབ་པ་ཡིན་ཏེ།
ཀུན་བྱེད་ལས། །
སེམས་ཀྱིས་སེམས་ལའང་བལྟ་རུ་མེད་པའི་ཕྱིར། །
བལྟས་པས་མི་མཐོང་ཇི་བཞིན་ཉིད་དུ་ཞོགས། །



ཧི་མ་ལའི་རིག་མཛོད་ཆེན་མོ།
ཅེས་གསུངས་སོ། །དེའི་དོན། སེམས་ཀྱི་རང་བཞིན་ནི་འོད་གསལ་སྤྲོས་པ་ཐམས་
ཅད་དང་བྲལ་བ་ཡིན་པ་དེའི་དབང་གིས་སེམས་ཀྱིས་སེམས་ལའང་ལྟ་རུ་མེད་པའི་ཕྱིར་
རོ། །དེས་ན་ངོ་བོ་བལྟས་པའི་ཚེ་ན་མཐོང་བྱ་མཐོང་བྱེད་དང་བྲལ་བ་ཅི་ཡང་མི་མཐོང་
བ་སྤྲོས་པ་ཐམས་ཅད་བྲལ་བ་དེའི་ངོ་བོ་ལ་ཇི་བཞིན་དུ་ཞོགས་དང་། དེའི་ངོ་བོ་གསལ་
བཞག་ཐམས་ཅད་དང་བྲལ་བ་དབྱིངས་ཡེ་འདུ་འབྲལ་མེད་པ་ཡེ་སྟོང་སྤྲོས་པ་ཐམས་
ཅད་དང་བྲལ་བ་ཡིན་པའི་ཕྱིར་རོ། །
ཀུན་བྱེད་ལས།
ཡེ་ནས་སྐྱེ་མེད་རང་བཞིན་གཉུག་མའི་དོན། །
མི་གནས་འགག་པ་མེད་པའི་སེམས་ཉིད་ནི། །
དུས་གསུམ་གཞི་རྩ་མེད་པས་སྟོང་བའི་ངང་། །
སྣ་ཚོགས་འཆར་གཞི་མ་འགགས་སྣང་བ་ལ། །
དངོས་པོ་མཚན་མར་མེད་པས་སྟོང་བའི་ངང་། །
སྣ་ཚོགས་འཆར་གཞི་མ་འགགས་སྣང་བ་ལ། ། །
དངོས་པོ་མཚན་མར་མེད་པས་རྟག་པ་མེད། །
རང་ཤར་འགག་པ་མེད་པས་ཆད་པ་མེད། །
གཉིས་དང་གཉིས་མེད་མེད་པས་བརྗོད་དུ་མེད། །
འདི་ཞེས་གྲུབ་པ་མེད་པས་ངོས་གཟུང་མེད། །
རང་བཞིན་གདོད་ནས་དག་པར་ཤེས་པར་བྱ། །
ཞེས་གསུངས་སོ། །དེའི་དོན། ཆོས་ཐམས་ཅད་ཀྱི་ཆོས་ཉིད་ཡེ་ནས་སྐྱེ་བ་མེད་པ་



ཞལ་གདམས་བསྡུས་འགྲེལ་སྐོར།
རང་བཞིན་གཉུག་མའི་དོན་མི་གནས་འགག་པ་མེད་པའི་སེམས་ཉིད་ཀྱི་ངོ་བོ་དེ་ནི།
དུས་གསུམ་གྱི་གཞི་རྩ་མེད་པའི་སྟོང་བའི་ངང་གིས་རང་མདངས་མ་འགགས་པར་སྣང་
བ་ལ་དངོས་པོ་མཚན་མར་གྲུབ་པ་མེད་པས་རྟག་པ་མེད་པར་གནས་པ་དང་། རང་ཤར་
འགག་པ་མེད་པས་ཆད་པ་མེད་པར་གནས་པ་དང་། མདོར་ན་དེ་ལ་ཡོད་དང་མེད་ཅེས་
སོགས་གཉིས་དང་གཉིས་མེད་དུ་གྲུབ་པ་མེད་པས་བརྗོད་དུ་མེད་པ་དང་། འདི་དང་
འདི་ཞེས་གྲུབ་པ་མེད་པས་ངོས་གཟུང་མེད་པ་རང་བཞིན་གདོད་ནས་སྐྱེ་བ་མེད་པ་
དག་པའི་རང་བཞིན་ཡིན་པར་ཤེས་དགོས་པ་ཡིན་ནོ། །
ཡང་དེ་ཉིད་ལས།
བྱང་ཆུབ་སེམས་ནི་ནམ་མཁའ་ལྟ་བུ་སྟེ། །
ནམ་མཁའ་ལྟ་བུའི་སེམས་ཉིད་ཆོས་ཉིད་ལ། །
ལྟ་དང་སྒོམ་མེད་དམ་ཚིག་བསྲུང་དུ་མེད། །
འཕྲིན་ལས་རྩོལ་མེད་ཡེ་ཤེས་སྒྲིབ་པ་མེད། །
ས་ལ་སྦྱངས་མེད་བགྲོད་པའི་ལམ་ཡང་མེད། །
ཕྲ་པའི་ཆོས་ཉིད་གཉིས་མེད་འབྲེལ་བ་མེད། །
སེམས་ལ་ལུང་མེད་གཏན་ལ་འབེབས་པ་མེད། །
སྒྲོ་སྐུར་འདས་པས་ཡང་དག་ལ་བཟླར་མེད། །
རྫོགས་ཆེན་བྱང་ཆུབ་སེམས་ཀྱི་ལྟ་བ་འོ། །
ཞེས་གསུངས་སོ། །དེའི་དོན། སེམས་ཀྱི་རང་བཞིན་འོད་གསལ་སྤྲོས་པ་ཐམས་
ཅད་དང་བྲལ་བའི་བྱང་ཆུབ་ཀྱི་སེམས་ནི་དཔེར་ན་མཐའ་དང་བྲལ་བའི་ནམ་མཁའ་ལྟ་
་()



ཧི་མ་ལའི་རིག་མཛོད་ཆེན་མོ།
བུ་དང་འདྲ་སྟེ། དེས་ན་ནམ་མཁའ་ལྟ་བུའི་སེམས་ཉིད་མཐའ་གང་དུ་ཡང་མ་ལྷུང་།
ཕྱོགས་གང་དུ་མ་ཆད་པར་རྒྱ་ཆད་ཕྱོགས་ལྷུང་བྲལ་བའི་ཆོས་ཉིད་དེ་ལ་ནམ་ཡང་ལྟ་བ་
དང་སྒོམ་པ་མེད་པ་དང་དམ་ཚིག་སོགས་བསྲུང་བྱ་སྲུང་བྱེད་དུ་གྲུབ་པ་མེད་པ་དང་།
འཕྲིན་ལས་རྩོལ་བ་མེད་པར་སེམས་ཅན་གྱི་དོན་བྱེད་པར་འགྱུར་བ་དང་། རྣམ་པ་
ཐམས་ཅད་མཁྱེན་པའི་ཡེ་ཤེས་ལ་སྒྲིབ་པ་མེད་པར་གཟིགས་པ་དང་། ཆོས་ཉིད་སྤྲོས་པ་
ཐམས་ཅད་དང་བྲལ་བའི་ངོ་བོ་ལ་སྦྱངས་པ་མེད་པ་དང་བགྲོད་པའི་ལམ་ཡང་མེད་དེ།
དོན་ལ་སྦྱང་བྱ་དང་སྦྱོང་བྱེད་བགྲོད་བྱ་བགྲོད་བྱེད་སོགས་གང་ཡང་གྲུབ་པ་མེད་པ་
མཐའ་ཐམས་ཅད་དང་བྲལ་བ་ཡིན་པའི་ཕྱིར་རོ། །ཕྲ་བའི་ཆོས་མེད་པ་དང་དེ་ལ་གཉིས་
ཀྱི་རྣམ་པའང་མེད་པ་དང་རྒྱུ་འབྲས་ཀྱི་ཚུལ་དུ་འབྲེལ་བ་ཉིད་དུ་གྲུབ་པ་མེད་དེ། གཤིས་
ལ་རྟེན་འབྱུང་གི་སྣང་བ་གང་ཡང་གྲུབ་པ་མེད་པ་ཡིན་པའི་ཕྱིར་རོ། །སེམས་ལ་ལུང་
མེད་པ་དང་དེ་ལ་གཅིག་དང་ཐ་དད་གང་གི་ཚུལ་དུ་གཏན་ལ་འབེབས་པ་མེད་དེ། ཡེ་
སྟོང་འོད་གསལ་སྤྲོས་པ་ཐམས་ཅད་དང་བྲལ་བ་ཡིན་པའི་ཕྱིར་རོ། །རང་བཞིན་ཡེ་དག་
ཆེན་པོར་གདོད་ནས་འགྱུར་བ་མེད་པའི་ཆོས་ཉིད་ནི་སྒྲོ་སྐུར་མཐའ་དག་ལས་འདས་
པའི་ཡང་དག་ཡིན་པས་དེ་ལ་ནམ་ཡང་ལ་བཟླར་མེད་པ་ཡིན་པའི་ཕྱིར་རོ། །རྫོགས་ཆེན་
བྱང་ཆུབ་ཀྱི་སེམས་ཀྱི་ངོ་བོ་རིག་སྟོང་སྐྱེ་བ་མེད་པའི་ལྟ་བའི་ངོ་བོ་སྐྱོང་བར་བྱ་དགོས།
དེ་ལྟ་བའོ། །དེའི་ངོ་བོ་སྐྱོང་བར་བྱས་ན་ཆོས་ཅན་ཀུན་རྫོབ་ཀྱི་སྣང་བ་ཐམས་ཅད་ཆོས་
ཉིད་སྐྱེ་བ་མེད་པའི་ཀློང་དུ་ཐིམ་ཞིང་ཆུ་ལ་ཆུ་བཞགས་པ་ལྟར་དབྱིངས་དང་ཡེ་ཤེས་
གཉིས་སུ་མེད་པར་རང་བཞིན་སྐྱེ་བ་མེད་པའི་ངང་དུ་གྲོལ་བར་འགྱུར་བ་ཡིན་ནོ། །དེས་
ན་ལས་དང་སྐལ་བ་ལྡན་པའི་གང་ཟག་རྣམས་ཀྱིས་ཡིད་ནས་མི་བརྗེད་པར་རེམ་པར་



ཞལ་གདམས་བསྡུས་འགྲེལ་སྐོར།
བྱས་ན་དོན་འདི་ལས་ལྷག་པར་དུས་གསུམ་སངས་རྒྱས་ཐམས་ཅད་ལ་གནང་རྒྱུ་མེད་པ་
ཡིན་ནོ། །གཞི་ཡི་ངོ་བོ་ཡེ་གྲོལ་ཆོས་སྐུའི་གཞལ་ཡས་ནས་དོན་རིག་སྟོང་དབྱེར་མེད་ཀྱི་
དབྱིངས་སྤྲོས་པ་ཐམས་ཅད་དང་བྲལ་བའི་ངང་ལ་བཞུགས་ཙ་ན་འདིས་རོལ་རྩལ་ཡོན་
ཏན་རྒྱ་མཚོ་ལྟ་བུ་འཕྲུལ་བ་ཡིན་པས། མིང་དོན་གཉིས་ཀ་ཡ་མ་བྲལ་བ་ཞིག་ལ་རེམ་
པར་བྱ་དགོས། དེ་ལྟར་བྱས་ན་དབྱིངས་ཡེ་འདུ་འབྲལ་མེད་པའི་གདོད་མའི་ཆོས་ཉིད་
ཀྱི་བཙན་ས་ཟིན་པར་འགྱུར་བ་ཡིན་པའི་ཕྱིར་རོ། །གནད་དོན་ཐམས་ཅད་ཕྱོགས་གཅིག་
ཏུ་མདོར་ཧྲིལ་གྱིས་དྲིལ་ནས་བཤད་ན་སྤྱིར་དུས་གསུམ་རྒྱལ་བའི་གསུང་རབ་ཐམས་
ཅད་ཀྱི་དགོངས་དོན་རྣམས་དཔེར་ན་ལོ་ལེགས་ཀྱི་སྙེ་མ་བཞིན་དུ་རྒྱ་ཆེ་ཞིང་གཏིང་
ཟབ་པ་ཡིན་པས། དེ་དག་ཐམས་ཅད་སྙིགས་མ་ལྔ་བདོ་བའི་དུས་འདིར་ཉམས་སུ་ལེན་
པར་དཀའ་བའི་གནས་སུ་གྱུར་པ་ཡིན་ལ། དེས་ན་དེ་དག་ཐམས་ཅད་ཀྱི་སྙིང་བོ་གནད་
གཅིག་ཏུ་བསྡུས་པ་སྟེ། དང་པོ་རང་གི་འཁོར་ངན་མི་གཙང་བ་སྡུག་བསྔལ་གྱི་འདམ་
རྫོབ་ལྟ་བུ་འདི་ཉིད་རབ་ཏུ་སྤངས་བར་བྱས་ནས། རང་ཉིད་གཅིག་པུར་དབེན་པར་
གནས་ཤིང་རང་སེམས་གྱོང་བོ་འདི་འདུལ་བའི་ཐབས་ལ་རེམ་པར་བྱ་དགོས། དེ་ལྟར་
བྱས་ན་ནམ་ཞིག་རང་སེམས་གྱོང་བོ་འདི་ཐུལ་ཞིང་རང་ཉིད་ཞི་བདེ་ལ་མི་ཆགས་པར་
མཐའ་ཡས་པའི་འགྲོ་བ་མཐའ་དག་འདྲེན་པའི་ཁ་ལོ་བ་ཉིད་དུ་འགྱུར་ཞིང་། རྒྱལ་སྲས་
བྱང་ཆུབ་སེམས་དཔའི་ལམ་བཟང་མ་ནོར་བ་རྒྱུད་ལ་སྐྱེ་བར་འགྱུར་བ་ཡིན་པའི་ཕྱིར་རོ། །ད་
ལྟ་སྐྱེ་དཀའ་བ་ལྷོ་རྒྱུད་འཛམ་བུ་གླིང་དུ་སྐྱེས། ཐོབ་དཀའ་བ་དལ་འབྱོར་བཅོ་བརྒྱད་
ཚང་བའི་མི་ལུས་ཕུན་སུམ་ཚོགས་པ་ཐོབ། ཤིན་ཏུ་མཇལ་བར་དཀའ་བ་ཕ་གཅིག་དཔལ་
ལྡན་བླ་མའི་ཐུགས་རྗེའི་ཞགས་པས་ཟིན་པའི་དུས་དང་། རང་ལ་ཡང་བློ་རྣམ་དཔྱོད་ཀྱི་



ཧི་མ་ལའི་རིག་མཛོད་ཆེན་མོ།
ཤེས་རབ་མིག་ལྟ་བུ་དང་ལྡན་ཞིང་སྒོ་གསུམ་པོ་དགེ་བའི་ལམ་དུ་ཚུད་པའི་དུས་འདིར་
བློ་མ་ཉེས་མ་ནོར་མ་འཆུག་པར་བླང་དོར་གྱི་གནས་ལ་རེམ་པར་བྱ་དགོས། དེ་ལྟར་བྱས་
ན་མྱུར་དུ་རྣམ་གྲོལ་གྱི་བཙན་ས་ཟིན་པར་འགྱུར་བ་ཡིན་པའི་ཕྱིར་རོ། །དེ་ལྟ་བུའི་
མཐུན་རྐྱེན་ཕུན་སུམ་ཚོགས་པ་ཞིག་རྙེད་པའི་དུས་འདིར་ཐར་ལམ་ཡང་དག་ལ་བརྩོན་
པར་མ་བྱས་ན་ཕྱིས་ནས་མུ་ནས་མུ་རུ་འཁོར་བར་འཁྱམས་ཤིང་ལས་ཉོན་སྡུག་བསྔལ་
དྲག་པོས་བར་མེད་དུ་གདུང་བར་འགྱུར་བ་ཡིན་ནོ། །གཞི་ཕ་ཁྱིམ་གྱི་འཁོར་ངན་དཔེར་
ན་འཇིགས་སུ་རུང་བ་དུག་སྦྲུལ་གྱི་ཚང་ལྟ་བུ་འདི་ཡི་དོན་ཚེ་གང་བོ་ལ་བསྒྲུབས་ཀྱང་
འགྲུབ་པའི་དུས་ཤིག་ནམ་ཡང་རྙེད་པ་མེད་པར་མཐར་རང་གིས་རང་ཕོངས་པ་དང་
རང་གིས་རང་བརླག་པར་བྱེད་པའི་རྒྱུ་མ་གཏོགས་སྙིང་བོ་ཅི་ཞིག་ཡོད་དེ་མེད་པས། དེ་
མྱུར་དུ་སྤངས་བར་བྱས་ལ་རབ་ཏུ་བྱུང་པའི་རྟེན་ཅན་ལ་རེམ་པར་བྱ་དགོས། དེ་ལྟར་
བྱས་ནས་རང་ཉིད་ཚུལ་ཁྲིམས་ཕུན་སུམ་ཚོགས་པ་དང་ལྡན་པར་བྱས་ན་ཚུལ་ལྡན་
རྣམས་ནི་ཚེ་འདི་དང་ཕྱི་མ་ཐམས་ཅད་དུ་འགྲོ་བ་ལྷ་དང་བཅས་པས་བསྟོད་པར་
འགྱུར་བ་དང་། མ་ཟད་ཚེ་འདི་འཕོས་མ་ཐག་ཏུ་དག་པའི་ཞིང་དུ་འགྲོ་བར་འགྱུར་བ་
ཡིན་ནོ། །དེས་ན་ད་ལྟ་རང་རང་ལ་རང་དབང་ཡོད་པའི་དུས་ཚོད་འདིར་ཚུལ་ཁྲིམས་
རྣམ་པར་དག་པ་དེ་མི་བསྲུང་པར་དཔེར་ན་རིན་ཐང་དང་བྲལ་བའི་ནོར་བུའི་དོ་ཤལ་
དེ་ཉིད་སྲན་ཕྱེ་ཕོར་བ་གང་ལ་བརྗེས་བ་ལྟར་རིན་ཐང་དང་བྲལ་བའི་ཚུལ་ཁྲིམས་ཕུན་
སུམ་ཚོགས་པ་དེ་ཉིད་རེག་བདེ་ཙམ་ལ་བརྗེས་བར་བྱས་ན་དེ་ལས་རྨོངས་པ་སུ་ཞིག་
འཇིག་རྟེན་འདི་ན་ཡོད་དེ་མེད་ལ། དེས་ན་རིན་པོ་ཆེ་ལྟ་བུའི་ཚུལ་ཁྲིམས་འདི་ལ་གཅེས་
སྤུས་བྱས་ན་ཚེ་འདི་དང་ཕྱི་མའི་བདེ་དགུའི་ལེགས་ཚོགས་མ་ལུས་པ་འབྱུང་བར་འགྱུར་
93



ཞལ་གདམས་བསྡུས་འགྲེལ་སྐོར།
བ་ཡིན་པའི་ཕྱིར་རོ། །ཚུལ་ཁྲིམས་ཕུན་སུམ་ཚོགས་པ་འདི་ནི་སྟོན་པ་དང་དེའི་བསྟན་པ་
གཉིས་ཀ་ཡིན་ཞེས་བདག་ཅག་སྟོན་པ་ཐུགས་རྗེ་ཅན་དེ་ཉིད་ཀྱིས་གསུང་གིས་དབུགས་
དབྱུང་གནང་ཞིང་རྗེས་འཇུག་གི་གདུལ་བྱ་རྣམས་ཀྱི་སྐལ་བ་རུ་བཞག་པ་ཡིན་ལ། དེས་
ན་ཡང་དག་པའི་ཚུལ་ཁྲིམས་རིན་པོ་ཆེ་འདི་ལ་སློབ་པར་འདོད་པའི་བསྐལ་བ་བཟང་
བོའི་གང་ཟག་ཅིག་ཡོད་སྲིད་ན། རྒྱལ་བའི་ལུང་རྟོགས་ཀྱི་བསྟན་པ་རིན་པོ་ཆེ་འདི་ལ་
ཐོས་བསམ་སོགས་བྱེད་པའི་སྤྲོ་བ་འཕེལ་ཞིང་དེ་ལས་དགེ་ལེགས་ཀྱི་ཡོན་ཏན་ཐམས་
ཅད་མ་འབད་བཞིན་དུ་ངང་ངམ་ཤུགས་ཀྱིས་འགོ་བར་འགྱུར་བ་ཡིན་པའི་ཕྱིར་རོ། །
དེས་ན་གོང་དུ་བཤད་པ་ལྟ་བུའི་དགེ་ལེགས་ཆར་བཞིན་དུ་འབེབས་པའི་ཚུལ་ཁྲིམས་
རིན་པོ་ཆེ་ལྟ་བུ་འདི་ཉིད་མི་བསྲུང་བར་མ་རུང་བའི་བུད་མེད་ངན་པ་སོགས་ཀྱི་བྲན་
ཁོལ་ཉིད་དུ་གྱུར་པ་ན། དེའི་དོན་དུ་ཡིད་འདོད་ལྷས་བརླབས་ནས་དཔེར་ན་ཁྱི་བཞིན་
དུ་ས་སྟེང་ཀུན་ཏུ་ཉུལ་ཡང་འགྲུབ་པ་ལྟ་ཅི་མཐར་ལྟོགས་གྲིར་འཁྱགས་གྲིར་འཆི་བར་
འགྱུར་བ་ཡིན་ལ། དེས་ན་ད་ལྟ་རང་དབང་ཡོད་པའི་དུས་ཚོད་འདིར་དེ་དག་གི་བྲན་
ཁོལ་ཉིད་དུ་མི་སྐྱེ་བའི་ཐབས་ལ་འབད་པ་བྱེད་དགོས་པ་ཡིན་པའི་ཕྱིར་རོ། །དེ་ལྟར་
བྱས་ན་འདི་དང་ཕྱི་མ་ཐམས་ཅད་དུ་བདེ་བའི་ལམ་རྙེད་པར་འགྱུར་བ་ཡིན་ནོ། །མདོར་
ན་གཞི་ཚུལ་ཁྲིམས་རྣམ་པ་གསུམ་པོ་ཡང་དག་པ་ཞིག་བསྲུང་བར་བྱས་ན་བསོད་ནམས་
དགེ་བའི་འབྲས་བུ་བླ་ན་མེད་པ་འབྱུང་བར་འགྱུར་བ་ཡིན་ཏེ།
སྤྱོད་འཇུག་ལས།
གང་ནས་བཟུང་སྟེ་སེམས་ཅན་ཁམས། །
མཐའ་ཡས་རབ་ཏུ་དགྲོལ་བའི་ཕྱིར། །



ཧི་མ་ལའི་རིག་མཛོད་ཆེན་མོ།
སེམས་དེ་ཡང་དག་བླངས་གྱུར་པ། །
དེ་ནས་བཟུང་སྟེ་གཉིད་ལོག་གམ། །
བག་མེད་གྱུར་ཀྱང་བསོད་ནམས་ཤུགས། །
ནམ་མཁའ་མཉམ་པར་རབ་ཏུ་འབྱུང་། །
ཞེས་གསུངས་སོ། །དེའི་དོན། གང་ནས་བཟུང་སྟེ་སེམས་ཅན་ཐམས་ཅད་ཀྱི་
ཁམས་དང་མོས་པ་སྣ་ཚོགས་པ་མཐའ་ཡས་པ་ཞིག་མཆིས་པ་དེ་དང་མཐུན་པར་ཐམས་
ཅད་སྡུག་བསྔལ་གྱི་གནས་ལས་སྒྲོལ་བའི་ཕྱིར་དུ་བྱང་ཆུབ་ཀྱི་སེམས་དེ་ཉིད་རྒྱུད་ལ་
ཡང་དག་པ་ཞིག་བླངས་བར་གྱུར་པ་དེ་ནས་བཟུང་སྟེ། རང་རང་གཉིད་ལོག་གམ་དྲན་
ཤེས་མི་བསྟེན་པར་བག་མེད་ཀྱི་ངང་དུ་གྱུར་ཀྱང་གང་ཟག་དེ་ལ་བསོད་ནམས་ཚད་
མེད་པ་ཞིག་འབད་བརྩོན་མི་དགོས་པར་ཤུགས་ཀྱིས་འབྱུང་བ་དཔེར་ན་ནམ་མཁའ་
དང་མཉམ་པ་ལྟ་བུ་ཞིག་རབ་ཏུ་འབྱུང་བ་ཡིན་པའི་ཕྱིར་རོ། །དེ་ལྟ་བུའི་ཐེག་པ་ཆེན་
པོའི་སྨོན་པ་སེམས་བསྐྱེད་དང་འཇུག་པ་སེམས་བསྐྱེད་སོགས་ཀྱིས་ཟིན་པའི་ཚུལ་ཁྲིམས་
རྣམ་པར་དག་པ་དེ་ནི་གནས་སྐབས་ལྷ་དང་མི་ཡི་གོ་འཕང་དང་མཐར་ཐུག་ངེས་
ལེགས་ཐོབ་པའི་གཞི་བླ་ན་མེད་པའམ་གོང་ན་མེད་པ་ཡིན་པས་ཐམས་ཅད་རང་ནུས་
དང་བསྟུན་ཞིང་གོམས་པར་བྱ་དགོས། དེ་ཡང་རང་ཉིད་གཅིག་པུ་ཞི་བདེ་ཙམ་ཐོབ་
པའི་ཆེད་དུ་གོམས་པར་བྱས་ན་བླ་མེད་བྱང་ཆུབ་ཀྱི་གོ་འཕང་འཐོབ་པར་མི་འགྱུར་བ་
ཡིན་ལ། དེས་ན་རང་དོན་ཞི་བདེ་ལ་མི་དམིགས་པར་མཐའ་ཡས་པའི་མ་རྒན་འགྲོ་བ་
མཐའ་དག་སྡུག་བསྔལ་གསུམ་གྱི་གནས་ལས་སྒྲོལ་པར་བྱ་བའི་ཕྱིར་དུ་འབད་པ་དང་
བརྩོན་པ་ལྷུར་ལེན་པར་བྱེད་པ་འདི་ནི་དུས་གསུམ་རྒྱལ་བ་ཐམས་ཅད་ཀྱི་ལམ་མཆོག་



ཞལ་གདམས་བསྡུས་འགྲེལ་སྐོར།
མ་ནོར་བ་ཡིན་པའི་ཕྱིར་རོ། །ད་ལྟ་སྔོན་བསགས་བསོད་ནམས་ཀྱི་མཐུ་ལས་གྲུབ་པའི་མི་
ལུས་འདི་རབ་ཏུ་བྱུང་བའི་རྟེན་ཅན་ཉིད་དུ་མ་གྱུར་པ་རྣམས་ཀྱིས་གྱུར་པའི་ཐབས་ལ་
རེམ་པར་བྱ་དགོས། རབ་ཏུ་བྱུང་བའི་རྟེན་ཅན་ཉིད་དུ་གྱུར་པའི་ཚེ་ནམ་ཡང་ཕངས་
མེད་དུ་མི་སྟོང་བར་མིག་གི་འབྲས་བུ་བཞིན་དུ་བསྲུང་ཞིང་ཐར་བའི་ལམ་ལ་བརྩོན་
པར་བྱེད་དགོས་པ་ཡིན་ནོ། །དེ་ལྟ་བུ་རང་གིས་རང་ཚུགས་མ་ཟིན་ན་ནམ་ཞིག་འཕྲལ་
རྐྱེན་གྱི་གཞན་དབང་དྲག་པོ་ཞིག་བྱུང་བའི་ཚེ་ན་བར་ཆད་ཀྱི་རྐྱེན་ངན་དེ་ཡིས་ཁྱེར་
ཞིང་ལུས་སེམས་སྡུག་བསྔལ་གྱིས་གཟིར་ཞིང་མནར་མེད་དུ་འཁྱམས་པར་གྱུར་པ་ཡིན་
ཏེ། །ད་ལྟ་རང་དང་ལྷན་གཅིག་ཏུ་ཡུན་རིང་བསྡད་པའི་རང་ཉིད་ཀྱི་མཆེད་གྲོགས་
གཞན་ལ་ཕར་ཞིག་ལྟོས་དང༌། དེ་དག་སྔར་ངེད་ཚོ་ལྷན་དུ་ཡོད་པའི་ཚེ་བློ་སེམས་ཆོས་
ལ་ཕྱོགས་ཤིང་ཕན་ཚུན་གྱི་བར་ཕ་མ་གཅིག་པུའི་མིང་སྲིང་བཞིན་དུ་བརྩེ་དུང་འབྲལ་
མེད་ཀྱི་ངང་དུ་ཕ་གཅིག་དཔལ་ལྡན་བླ་མས་གནང་བའི་དམ་པའི་ཆོས་ཀྱི་བགོ་སྐལ་ལ་
རོལ་ཞིང་སྐྱེ་ཞིང་སྐྱེ་བ་ཚེ་རབས་ཐམས་ཅད་དུ་འབྲལ་མེད་ཀྱི་སྨོན་པ་རྒྱ་ཆེར་བྱས་ཀྱང་།
ཚེ་འདིར་འཕྲལ་རྐྱེན་དྲག་པོ་རེའི་གཞན་དབང་དུ་གྱུར་ནས་ལུས་སེམས་སྡུག་བསྔལ་
གྱིས་གདུང་བའི་ངང་ཚུལ་ལ་བསམ་ན་དེ་ལས་ཡིད་སྐྱོ་བ་གཞན་ཅི་ཡོད། དེས་ན་ད་ལྟ་
རང་སེམས་རང་གིས་བསྲུང་བར་བྱས་ན་དེ་ནི་དུས་གསུམ་སངས་རྒྱས་ཐམས་ཅད་ཀྱི་
གསུང་གི་སྙིང་བོ་དང་ཕ་གཅིག་དཔལ་ལྡན་བླ་མའི་དྲིན་ལན་གསོ་བའི་གཞི་ཡིན་པར་
ཤེས་དགོས། ནམ་དང་ནམ་ཡིན་ཡང་མི་ལུས་ཤིག་ཐོབ་ནས་འདི་དང་འདི་ལྟ་བུའི་བླ་མ་
དགེ་བའི་བཤེས་གཉེན་དམ་པ་དང་རང་རྒྱུད་ཆོས་དང་འདྲེས་པའི་རྡོ་རྗེ་མཆེད་གྲོགས་
སོགས་དང་འཕྲད་པར་དཀའ་བ་ཡིན་པའི་ཕྱིར་རོ། །ད་ལྟ་སྟབས་དང་སྟེས་དབང་གིས་
jti



ཧི་མ་ལའི་རིག་མཛོད་ཆེན་མོ།
མི་ལུས་ཤིག་ཐོབ་པ་འདི་ལ་བརྟེན་ནས་སྡུག་བསྔལ་གྱི་འདམ་དུ་འཁུམས་ཤིང་། ཉིན་མི་
དལ་མཚན་མི་གཉིད་པར་བུ་དང་བུ་མོ་སོགས་ཀྱི་ཁ་ཟས་དང་རྒྱབ་གོས་ཀྱི་ཆེད་དུ་
འབད་པ་བརྒྱ་ཕྲག་སོགས་ཇི་ལྟར་བྱས་ཀྱང་འགྲུབ་པའི་གོ་སྐབས་ཤིག་ནམ་ཡང་མེད་དེ།
དེའི་ཚེ་ན་སྔར་བྱས་ཀྱི་ལས་ཡོངས་སུ་རྫོགས་པ་ཐམས་ཅད་ཡིད་ལ་དྲན་ཞིང་མིག་
མཐའ་མཆི་མས་གང་ཞིང་སྐྱོ་གདུང་དྲག་པོས་མནོན་པར་འགྱུར་བ་ཡིན་པའི་ཕྱིར་རོ། །
ད་ལྟ་ཉིད་ནས་རང་སེམས་རང་གིས་བསྲུང་ཞིང་འཇིག་རྟེན་གྱི་གྲོགས་དགའ་མཛའ་ཉེ་
འབྲེལ་སོགས་ཀྱི་བསླུ་བྲིད་ཀྱི་སྣང་བ་གང་ལ་ཡང་མི་ཆགས་པར་གཞན་ཕན་ལྷག་པའི་
བསམ་སྤྱོད་བཟང་པོ་ཁུར་དུ་བཞེས་ནས་ཐར་བ་དོན་གཉེར་གྱི་བློ་རྒྱུད་ནས་མ་བོར་བར་
བྱ་དགོས། དེ་ལྟར་བྱས་ན་མྱུར་དུ་རྣམ་གྲོལ་གཏན་གྱི་བདེ་བ་རྫོགས་པའི་སངས་རྒྱས་
ཐོབ་པ་ལ་རིང་བོར་མི་ཐོགས་པ་ཡིན་ནོ། །མ་ཟད་ད་ལྟ་ཡུན་རིང་ལྷན་ཅིག་བསྡད་པའི་
སྙིང་གྲོགས་སོགས་འགའ་ཞིག་དེ་རིང་ལྷན་ཅིག་བསྡད་ཀྱང་སང་ནངས་མོར་མར་གྱི་
ནང་ནས་སྤུ་བཏོན་པ་ལྟར་ཕྱི་མའི་འཕྲང་ལམ་ལ་འགྲོ་བའི་ངང་ཚུལ་ལ་བསམ་ན་ཡིད་
སྐྱོ་བ་དེ་ལས་གཞན་ཅི་ཡོད། དེས་ན་དཀོན་མཆོག་རིན་པོ་ཆེ་རྣམ་པ་གསུམ་པོ་མ་
གཏོགས་འཇིག་རྟེན་འདི་ན་ཡིད་གཏད་པའི་གནས་ཤིག་གང་ན་ཡང་མེད་དོ། །ནམ་
ཞིག་རང་རང་གཅིག་པུར་འགྲོ་བའི་ཚེ་ན་དཀར་ནག་ལས་འབྲས་གཉིས་མ་གཏོགས་
རྗེས་སུ་འབྲང་བ་པོ་སུ་ཡང་ཡོད་པ་མ་ཡིན་པའི་ཕྱིར་རོ། །དུས་དེང་སང་རང་རང་གིས་
ཡར་ཐར་བའི་ལམ་སྒྲུབ་པར་བྱེད་པ་དང་མར་ངན་སོང་གི་ལས་གང་སྒྲུབ་པར་འདོད་
ཀྱང་རང་དབང་རང་ལ་ཡོད་པའི་དུས་ཚོད་འདིར་ཚེ་རབས་གཏན་དུ་བདེ་བའི་བཙན་
ས་འཛིན་པ་ལ་རེམ་པར་བྱ་དགོས། དེ་ལྟར་བྱས་ན་ནམ་ཞིག་སྐྱེ་བ་མེད་པ་ཆོས་ཉིད་ཀྱི་



ཞལ་གདམས་བསྡུས་འགྲེལ་སྐོར།
བཙན་ས་ཟིན་པར་འགྱུར་བ་ཡིན་པའི་ཕྱིར་རོ། །བདག་གི་སྙིང་དང་མིག་ལྟ་བུའི་ལས་
དང་སྐལ་བ་ལྡན་པའི་བུ་མཆོག་ཁྱེད་རྣམས་ཀྱིས་མ་བརྗེད་པར་ཡིད་ལ་གཟུང་བར་
མཛོད་ཅིག་དང་། ལྷ་དང་བླ་མའི་ལུང་བསྟན་ཡིན་ཡང་དོན་འདི་ལས་ལྷག་པ་ཞིག་ནམ་
ཡང་བསྟན་དུ་མེད་པ་ཡིན་ནོ། །རང་རང་ལ་ཚེ་གང་དྲིན་ཆེན་པོས་བསྐྱངས་པའི་ཕ་མའི་
སྙིང་གཏམ་ཡིན་ཡང་དོན་འདི་ལས་ལྷག་པ་མེད་པ་ཡིན་ནོ། །ང་རྒས་པར་ཡང་མན་
ངག་ཐམས་ཅད་ཀྱི་སྙིང་བོ་གནད་གཅིག་ཏུ་བཤད་པ་དོན་འདི་ལས་ལྷག་ཅིག་ནམ་ཡང་
བཤད་རྒྱུ་མེད་དོ། །དེས་ན་བདག་ལ་ཇི་ལྟར་བསྟེན་ཀྱང་འདི་ལས་ལྷག་པའི་མན་ངག་
མེད་པས། འདི་ཉམས་སུ་ལེན་ཅིང་སེམས་ལ་འཇོག་པར་རེམ་དགོས། དེ་དག་གི་གནད་
དོན་སེམས་ལ་ཞོག་དང་གྲོལ་བར་ཐེ་ཚོམ་མེད་པ་ཡིན་པའི་ཕྱིར་རོ། །སྐལ་ལྡན་སྙིང་གི་
བུ་མཆོག་ངས་ཁྱེད་རྣམས་ལ་དུས་གསུམ་སངས་རྒྱས་ཐམས་ཅད་ཀྱི་གསུང་གི་སྙིང་བོ་
སྒྲུབ་ལ་རེམ་པར་གྱིས་ཤིག་ཅེས་པའི་མན་ངག་དེ་ལ་རྣམ་པ་ཉེར་གཅིག་ཉིད་དུ་བགོས་
པ་ཡོད་ལ་དེ་ལ་བལྟ་ཐུབ་ན་རང་དོན་ཁོ་ན་ལ་དམིགས་ནས་ཐར་བ་ཐོབ་པའི་རྒྱུ་ཡང་
འདི་ན་ཡོད་དོ། །བསྒོམ་ཐུབ་ན་གཞན་དོན་སངས་རྒྱས་ཐོབ་པའི་རྒྱུ་ཡང་འདི་ན་ཡོད་དོ། །
དོན་རང་དོན་དང་གཞན་དོན་དེ་གཉིས་ལྡན་པ་ཡིན་པའི་ཕྱིར་ན་སྒྲུབ་ལ་རེམ་པར་
འཚལ་ལམ་མཛོད་ཅིག་དང༌། མི་འགྱང་བར་རང་དོན་ཆོས་སྐུ་དང་གཞན་དོན་གཟུགས་
སྐུ་གཉིས་ཀྱི་དོན་མཐའ་དག་འབད་མེད་ལྷུན་གྲུབ་ཏུ་འབྱུང་བར་འགྱུར་བ་ཡིན་ནོ། །
ཅེས་པ་འདི་རྣམས་གཅོས་འོན་ཐིབ་གསུམ་གྱི་ཟིལ་གྱིས་ནོན་པའི་བན་རྒན་དྷརྨའི་མིང་
ཅན་ལ་དགེ་མ་ཆོས་དབྱིངས་མཚོས་མོ་ལ་ཁ་ཏ་གོ་སྟོན་གྱི་ཚིག་འགའ་འབྲི་རོགས་ནན་
གྱིས་ཡང་ཡང་ཟེར་འདུག་པས་ངོ་མ་བཟློག་ཙམ་དུ་ཤོག་ལྡེབ་གཉིས་བརླགས་པའོ། །



ཧི་མ་ལའི་རིག་མཛོད་ཆེན་མོ།
དགེའོ། །ཆོས་འཆད་ཉན་བྱས་པའི་དགེ་བའི་རྩ་བ་འདི་ཡིས་སྤྱིར་རྒྱལ་བ་སངས་རྒྱས་
བཅོམ་ལྡན་འདས་ཀྱི་ལུང་དང་རྟོགས་པའི་བསྟན་པ་རིན་པོ་ཆེ་དེ་ཉིད་མི་ནུབ་སྲིད་
མཐའི་བར་དུ་དར་ཞིང་རྒྱས་ལ་ཡུན་རིང་དུ་གནས་པ་དང་། ཡངས་པའི་རྒྱལ་ཁམས་
ཀུན་ཏུ་ཆར་ཆུ་དུས་སུ་བབས། ལོ་ཕྱུགས་རྟག་ཏུ་སྨིན་པ་དང་། མཐའ་ཡས་པའི་འགྲོ་བ་
ཀུན་སྡུག་བསྔལ་གྱི་གནས་ལས་ཐར་ཞིང་བདེ་སྐྱིད་རྫོགས་ལྡན་དང་པོའི་དཔལ་ལ་
ལོངས་སྤྱོད་པར་ཤོག་ཅིག །ཅེས་བསྡུས་འགྲེལ་འདི་ཕ་གཅིག་དཔལ་ལྡན་བླ་མའི་གསུང་
གི་ཆ་ཤས་ཙམ་རང་གི་ཡིད་ལ་གོམས་ཕྱིར་དུ་མདོ་མེད་བན་ཧྲིལ་རྫ་བསོད་ནམས་དར་
རྒྱས་ནས་གསེར་ལྗོངས་བླ་མ་རུང་དུ་ཚེས་གསུམ་གྱི་སྔ་དྲོའི་ཐུན་གསེང་དུ་སྦྱར་བའོ། །
འདི་ཡི་ཚིག་དང་དོན་ལ་འགལ་བའི་ཆ་ཐམས་ཅད་རྩ་གསུམ་ལྷ་དང་བཅས་པའི་སྤྱན་
ལམ་དུ་མཐོལ་ཞིང་བཤགས་པར་བགྱིའོ། །དགེའོ། །དགེའོ། །དགེའོ།། །།
ངy9



ཞལ་གདམས་བསྡུས་འགྲེལ་སྐོར།
༄༅། །རྒྱལ་བའི་སྲས་ཀྱི་ལག་ལེན་སུམ་ཅུ་སོ་བདུན་མ་ཡི་མཆན་
འགྲེལ་པདྨ་ཆོས་དབྱིངས་ཁྱབ་བརྡལ་གྱི་གསུང་ལ་བརྟེན་ནས་
བྲིས་པ་བློ་གསལ་ཐར་པ་ལ་འཇུག་པའི་ཐེམ་སྐས་
ཞེས་བྱ་བ་བཞུགས་སོ། །
ན་མོ་གུ་རུ་པདྨ་ཀཱ་ར་ཡེ། །
སྔ་འགྱུར་བསྟན་པའི་གསལ་བྱེད་རོང་ཀློང་དང་། །
མཁྱེན་རབ་སྨྲ་བའི་སེང་གེ་མི་ཕམ་སོགས། །
རྒྱུད་གསུམ་རིག་འཛིན་བླ་མའི་ཚོགས་རྣམས་ལ། །
བདག་ཅག་སྒོ་གསུམ་གུས་པས་ཕྱག་བགྱིའོ། ། །
དེ་ཡང་མ་གྱུར་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་
ཅད་ཀུན་མཁྱེན་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་
པོ་ཆེ་དེ་ཉིད་འཐོབ་པར་བྱ་བ། དེའི་ཆེད་དུ་དམ་པའི་ཆོས་ཟབ་མོ་འདི་ཉིད་གསན་
ནས་ཀྱང་དོན་ཉམས་སུ་ལེན་པར་བགྱིའོ་སྙམ་པའི་སྒོ་ནས་གསན་འཚལ། དེ་ལྟར་སེམས་
བསྐྱེད་པའི་གང་ཟག་དེ་ཉིད་ཀྱི་ལམ་གྱི་རིམ་པ་ཡང་། ཚུལ་གནས་ཐོས་དང་བསམ་ལྡན་
པས། །སྒོམ་པ་ལ་ནི་རབ་ཏུ་སྦྱོར། །ཞེས་པ་ལ་སོགས་པ་གསུངས་པ་ལྟར་དུ་ཡོན་ཏན་
ཐམས་ཅད་ཀྱི་གཞི་རྟེན་དུ་གྱུར་པ་གཞི་ཚུལ་ཁྲིམས་རྣམ་པར་དག་པ་གཞིར་བཞག་
1: i[ }



ཧི་མ་ལའི་རིག་མཛོད་ཆེན་མོ།
པར་བྱས་ཏེ། དེའི་སྟེང་དུ་ཐོས་བསམ་སྒོམ་གསུམ་གྱི་ཤེས་རབ་རྣམ་པ་གསུམ་ལ་རིམ་
པ་བཞིན་དུ་བསླབ་དགོས་པ་ལས། ད་ལྟ་གང་ལ་ཐོས་པར་བྱ་བའི་ཡུལ་ནི། ཆོས་རྣམས་
ཐམས་ཅད་བཀའ་དང་བསྟན་བཅོས་ཉིད། ལེགས་པར་གསུངས་དང་དེ་ཡི་དགོངས་
འགྲེལ་བ། །དེ་ཡི་དབང་གིས་ཐུབ་པའི་བསྟན་པ་ནི། །འཇིག་རྟེན་ཁམས་སུ་ཡུན་རིང་
གནས་པར་གྱུར། །ཞེས་པ་ལ་སོགས་པ་གསུངས་པ་ལྟར་དུ་རྣམ་འདྲེན་མི་ཡི་སེང་གེས་
ལེགས་པར་གསུངས་པའི་བཀའ་འཁོར་ལོ་རིན་པོ་ཆེ་རྣམ་པ་གསུམ་དང་། དེའི་དགོངས་
པ་འགྲེལ་བ་ལ་རྗེས་འཇུག་གི་མཁས་པ་རྣམས་ཀྱི་བསྟན་བཅོས་གཉིས་སུ་བཞུགས་པ་
ལས། དགོངས་འགྲེལ་གྱི་བསྟན་བཅོས་དེ་ཉིད་ལའང་ཆོས་ཀྱི་འབྱུང་གནས་རྒྱ་གར་
འཕགས་པའི་ཡུལ་དུ་འཛམ་གླིང་མཛེས་པར་བྱེད་པའི་རྒྱན་དྲུག་མཆོག་གཉིས་རྨོད་
བྱུང་གི་སློབ་དཔོན་ཆེན་པོ་རྣམ་པ་གཉིས་ལ་སོགས་པས་གསུངས་པའི་བསྟན་བཅོས་
མང་དུ་བཞུགས་པ་དང་། བོད་གངས་ཅན་གྱི་ལྗོངས་འདིར་མཁས་གྲུབ་འཇམ་དབྱངས་
རྣམ་གསུམ་ལ་སོགས་པའི་གསུངས་པའི་བསྟན་བཅོས་མང་དུ་བཞུགས་པ་དེ་ཉིད་ཀྱི་ཡ་
གྱལ་སྐབས་འདིར་གང་འཆད་པར་བྱ་བའི་རིམ་པ་ནི། རྒྱལ་བའི་བཀའ་དང་རྣམ་དབྱེར་
མ་མཆིས་པ་རྒྱལ་སྲས་དངུལ་ཆུ་ཐོགས་མེད་ཀྱིས་མཛད་པའི་བསྟན་བཅོས་ཕུན་སུམ་
ཚོགས་པ་རྒྱལ་སྲས་ལག་ལེན་སུམ་ཅུ་སོ་བདུན་མ་ཡིན་ལ། འདི་ཉིད་གཙོ་བོ་གང་ཟག་
སུ་ཡིས་ཉམས་སུ་ལེན་པར་བྱ་བ་ཡིན་ནོ་ཞེ་ན། དེ་ནི་གཙོ་བོ་ཐེག་པ་ཆེན་པོའི་བྱང་ཆུབ་
སེམས་དཔའ་དག་གི་ཉམས་སུ་ལེན་བྱ་མཐར་ཐུག་བླ་ན་མེད་པ་ཡིན་ནོ། །
འོ་ན་གཞུང་འདི་ཉིད་ཐེག་པ་ཆེན་པོའི་གདུལ་བྱ་མ་གཏོགས་ཐེག་པ་དམན་
པའི་གདུལ་བྱ་དག་གིས་ཉམས་སུ་ལེན་པར་བྱ་བ་ཨེ་ཡིན་ཞེ་ན་དེ་ཡང་ཡིན་ཏེ། གཞུང་
101



ཞལ་གདམས་བསྡུས་འགྲེལ་སྐོར།
འདི་ཉིད་གདུལ་བྱ་དབང་བོ་རྣོ་རྟུལ་སོགས་ཀྱི་ཁྱད་ལ་ལྟོས་ནས་རང་རང་གི་ཉམས་སུ་
བླང་བར་བྱ་དགོས་པ་ཡིན་ནོ། །
དང་པོ་ནི། རྒྱལ་སྲས་ལག་ལེན་སུམ་ཅུ་སོ་བདུན་མ་ཞེས་བྱ་བ་བཞུགས་སོ། ། ཞེས་
གསུངས་སོ། །དེའི་དོན། བདུད་བཞིའི་གཡུལ་ལས་རྣམ་པར་རྒྱལ་ཞིང་སྤངས་རྟོགས་ཀྱི་
ཡོན་ཏན་མཐའ་དག་རྫོགས་པའི་སངས་རྒྱས་བཅོམ་ལྡན་འདས་དང་། དེ་ཡི་སྐུ་སྲས་སྒྲ་
གཅན་འཛིན་དང་གསུངས་སྲས་ཉན་ཐོས་དང་རང་རྒྱལ་ཐུགས་སྲས་བྱང་ཆུབ་སེམས་
དཔའ་དེ་དག་རྣམས་ཀྱིས་མཐར་ཐུག་གི་ཉམས་ལེན་ནམ་ལག་ཏུ་ལེན་བྱ་ཡིན་ནོ། །
ཉམས་ལེན་འདི་སྟོན་བྱེད་ལ་ཤོ་ལོ་ཀ་དུ་ཡོད་དོ་ཅེ་ན། འདི་ལ་ཤོ་ལོ་ཀ་སུམ་ཅུ་སོ་
བདུན་ཡོད་པས་ན་འདི་ལ་སུམ་ཅུ་སོ་བདུན་མ་ཞེས་དང་། དེ་ནས་ཞེས་བྱ་བ་ནི་མིང་
སྒྲོགས་པར་བྱས་པ་དང་། བཞུགས་སོ་ཞེས་པ་ནི་གཞུང་འདིར་ཐེག་པ་རིམ་དགུའི་སྙིང་
པོ་གཅིག་ཏུ་བསྡུས་པར་བསྟན་པ་དང་། དེ་ནས་སྤྱིར་བསྟན་བཅོས་རྣམས་ལ་མིང་
འདོགས་ཚུལ་རྣམ་པ་བརྒྱད་སོགས་ཡོད་པ་དེ་དག་གི་ནང་ནས་གཞུང་འདི་ལ་མིང་
བཏགས་པའི་ཚུལ་གང་ཞེ་ན། གྲངས་ཀྱི་སྒོ་ནས་བཏགས་པར་བྱས་པ་ཡིན་ནོ། །
སྤྱིར་བསྟན་བཅོས་རྣམས་ལ་མིང་བཏགས་པའི་དགོས་པ་ཡོད་དེ།
ཇི་སྐད་དུ།
མིང་དུ་གདགས་པར་མ་མཛད་ན། །
འཇིག་རྟེན་ཐམས་ཅད་རྨོངས་པར་འགྱུར། །
དེ་བས་མགོན་པོ་ཐབས་མཁས་པས། ། །
ཆོས་རྣམས་མིང་དུ་བཏགས་པར་མཛད། །
1{jp



ཧི་མ་ལའི་རིག་མཛོད་ཆེན་མོ།
ཅེས་གསུངས་པ་ལྟར་གདུལ་བྱ་རང་རང་གི་གཞུང་ལུགས་རྟོགས་སླ་བ་སོགས་ཀྱི་
ཡོན་ཏན་བསམ་མི་ཁྱབ་པ་དང་ལྡན་པ་ཞིག་ཡིན་པར་ཤེས་དགོས་པ་ཡིན་ནོ། །
དེ་ནས་གཞུང་དོན་དངོས་ནི། ན་མོ་ལོ་ཀི་ཤྭ་རཱ་ཡ། །ཞེས་གསུངས་སོ། །དེའི་དོན།
ན་མོ་ཞེས་པ་ནི་ཕྱག་འཚལ་བ་དང་། ལོ་ཀི་ཤྭ་ར་འཇིག་རྟེན་དབང་ཕྱུག་དང་། ཡ་ཞེས་
པའི་ལ་དོན་བསྟན་པར་མཛད་པ་ཡིན་ལ། དེ་ལྟར་ཕྱག་འཚལ་བར་བྱས་ན། རྒྱུད་ལ་བྱིན་
རླབས་འབྱུང་བ་དང་བསྟན་བཅོས་མཐར་ཕྱིན་པའི་ཡོན་ཏན་སོགས་བསམ་མི་ཁྱབ་པ་
འབྱུང་བར་འགྱུར་བ་ཡིན་ནོ། ། །
གང་གི་ཆོས་ཀུན་འགྲོ་འོང་མེད་གཟིགས་ཀྱང་། །
འགྲོ་བའི་དོན་ལ་གཅིག་ཏུ་བརྩོན་མཛད་པ། །
བླ་མ་མཆོག་དང་སྤྱན་རིས་གཟིགས་མགོན་ལ། །
རྟག་ཏུ་སྒོ་གསུམ་གུས་པའི་ཕྱག་འཚལ་ལོ། ། །
ཞེས་གསུངས་སོ། །དེའི་དོན། འཕགས་མཆོག་སྤྱན་རས་གཟིགས་གང་གིས་ནི་རྣམ་
པ་ཐམས་ཅད་མཁྱེན་པའི་ཡེ་ཤེས་ཀྱི་སྤྱན་གྱིས་གཟུགས་ནས་རྣམ་མཁྱེན་གྱིས་བསྡུས་
པའི་ཆོས་ཐམས་ཅད་ཀུན་ཀྱང་། རྟག་ཆད་ཀྱི་མཐའ་ཐམས་ཅད་དང་བྲལ་ཞིང་ཡོད་
མེད་སོགས་ཀྱི་མཐའ་གང་ལ་ཡང་མི་གནས་པར་ཆོས་ཐམས་ཅད་འགྲོ་འོང་གང་ཡང་
མེད་པ་སྤྲོས་པ་མེད་པར་གདོད་མ་ཉིད་ནས་རང་བཞིན་མ་གྲུབ་པར་སྟོང་པ་ཉིད་ཀྱི་
རང་བཞིན་དུ་གཟིགས་པར་མཛད་ཀྱང་། ཤིན་ཏུ་ལས་དབང་དམན་པར་གྱུར་པ་མ་དག་
པའི་འགྲོ་བ་འདི་རྣམས་ཚེ་རབས་གྲངས་མེད་པ་ནས། དཔེར་ན་ཟོ་ཆུན་འཁྱུད་མོ་དང་
འགལ་མེའི་འཁོར་ལོ་བཞིན་དུ་རིགས་དྲུག་འཁོར་བའི་གནས་འདིར་དབང་མེད་དུ་
1 (03



ཞལ་གདམས་བསྡུས་འགྲེལ་སྐོར།
ཚུད་པར་གྱུར་པ་ཡིན་ལ། དེ་ལྟ་བུའི་འགྲོ་བའི་དོན་དུ་ཐུགས་སྙིང་རྗེ་ཆེན་པོས་དུས་རྟག་
པ་རྒྱུན་མི་ཆད་པར་བུ་ལྟར་གཟིགས་པར་མཛད་ཅིང་དེ་དག་སྡུག་བསྔལ་ལས་ཐར་པར་
འདོད་པའི་དོན་ལ་གཅིག་ཏུ་བརྩོན་པར་མཛད་པ་རང་རང་གི་བཀའ་དྲིན་གསུམ་ལྡན་
གྱི་བླ་མ་ནི་འདས་པའི་སངས་རྒྱས་ཐམས་ཅད་ཀྱི་སྤྲུལ་པ། ད་ལྟའི་སངས་རྒྱས་ཐམས་
ཅད་ཀྱི་རྒྱལ་ཚབ། མ་འོངས་སངས་རྒྱས་ཐམས་ཅད་ཀྱི་འབྱུང་གནས། ལེགས་པའི་ཡོན་
ཏན་ཐམས་ཅད་ཀྱི་གཞི་མ། བཀའ་དྲིན་གཞལ་མཐའ་དང་བྲལ་བའི་བླ་མ་མཆོག་དང་
ནམ་ཡང་རྣམ་དབྱེར་མ་མཆིས་པ་འཕགས་མཆོག་སྤྱན་རས་གཟིགས་འགྲོ་བའི་མགོན་
པོ་དེ་ལ་རྩོམ་པ་པོ་རྒྱལ་སྲས་དངུལ་ཆུ་ཐོགས་མེད་ཁོང་གིས་དུས་རྟག་ཏུ་ལུས་ངག་ཡིད་
གསུམ་མམ་སྒོ་གསུམ་གུས་པས་སྤྲོ་བ་དང་བཅས་ཏེ་ཕྱག་འཚལ་ལོ་ཞེས་པས་ནི་བླ་མ་
དང་ལྷག་པའི་ལྷ་ལ་ཕྱག་འཚལ་བར་བསྟན་པ་ཡིན་ནོ། ། །
དེ་ལྟར་ཕྱག་འཚལ་བར་བྱས་ན་བསྟན་བཅོས་རྩོམ་པ་ལ་བར་ཆད་མི་འབྱུང་བའི་
ཆེད་དང་། མ་ཟད་བསྟན་བཅོས་འདི་ཉིད་སྡེ་སྣོད་གང་གི་ནང་དུ་གཏོགས་པ་སོགས་ཀྱི་
དོན་མཐའ་དག་རྒྱུད་ལ་འབྱུང་བར་འགྱུར་བ་ཡིན་ནོ། ། །
ཕན་བདེ་འབྱུང་གནས་རྫོགས་པའི་སངས་རྒྱས་རྣམས། །
དམ་ཆོས་བསྒྲུབས་ལས་བྱུང་སྟེ་དེ་ཡང་ནི། །
དེ་ཡི་ལག་ལེན་ཤེས་ལ་རག་ལས་པས། ། །
རྒྱལ་སྲས་རྣམས་ཀྱི་ལག་ལེན་བཤད་པར་བྱ། །
ཞེས་གསུངས་སོ། ། དེའི་དོན། སེམས་ཅན་ཐམས་ཅད་ལ་གནས་སྐབས་ཀྱི་ཕན་པ་
དང་མཐར་ཐུག་གི་བདེ་བ་བླ་ན་མེད་པ་འབྱུང་བའི་གནས་གཅིག་པུ་ཉིད་དུ་གྱུར་པ་སྟེ་
13:



ཧི་མ་ལའི་རིག་མཛོད་ཆེན་མོ།
སྤངས་རྟོགས་ཡོངས་སུ་རྫོགས་པའི་སྒྲིབ་གཉིས་མ་ལུས་པ་མཐའ་དག་བྱུང་བའི་སངས་
རྒྱས་རྣམས་རྒྱུ་གང་ལས་བྱུང་ངོ་ཞེ་ན། དམ་པའི་ཆོས་ཡང་དག་པ་ཞིག་བསྒྲུབས་པར་
བྱས་པ་དག་ལས་བྱུང་བ་སྟེ། དེ་ཡང་སྐྱེ་བོ་མཆོག་དམན་མེད་པ་སུ་ཞིག་ཡིན་ཀྱང་ནི།
རྟག་ཏུ་རང་རང་གི་དམ་པའི་ཆོས་ཡང་དག་པ་ཞིག་སྒྲུབ་ཚུལ་ཤེས་པ་དེ་ནི་ཤིན་ཏུ་
གལ་ཆེ་བ་ཞིག་ཡིན། ནམ་ཡང་ཆོས་ཟབ་མོ་རྣམས་སྒྲུབ་ཚུལ་མ་ཤེས་པ་དེ་སྲིད་དུ་ཉམས་
སུ་ཡང་དག་པ་ཞིག་ལེན་པར་བྱེད་པ་ནི་དེ་ལས་ཀྱང་མི་ཤེས་པས་ན། གོང་དུ་བཤད་པ་
ལྟར་ཆོས་ཟབ་མོ་དེ་ཡི་གནད་ལ་རང་ཉིད་རྟག་ཏུ་གནས་ཤིང་དེ་ཉིད་ཉམས་སུ་ལེན་
པར་བྱེད་པ་ལ་གཙོ་བོ་ལག་ལེན་མཐའ་དག་ཤེས་པ་ལ་རག་ལས་པས་ན། སྐབས་འདིར་
རྒྱལ་སྲས་དངུལ་ཆུ་ཐོགས་མེད་བདག་གིས་ཡེ་ནས་སྒྲིབ་གཉིས་ཀྱི་དྲི་མ་མཐའ་དག་
སྤངས་པར་མཛད་པའི་རྒྱལ་བ་རྫོགས་པའི་སངས་རྒྱས་རྣམས་ཀྱི་སྲས་བྱང་ཆུབ་སེམས་
དཔའ་རྣམས་ཀྱི་ལག་ལེན་མཐའ་དག་འདིར་བཤད་པར་བྱ་ཞེས་པའི་དོན་སླར་བསྡུས་
ན་དུས་གསུམ་གྱི་རྒྱལ་བ་དང་རྒྱལ་སྲས་འཕགས་པ་དག་གི་ཉམས་སུ་ལེན་བྱ་མཐར་
ཐུག་ཟབ་པ་དང་རྒྱ་ཆེ་བ་ཆོས་ཀྱི་དོན་རྣམས་གཅིག་ཏུ་བསྡུས་ཏེ་སྟོན་པར་བསྟན་པར་
མཛད་པ་ཡིན་ནོ། །
དལ་འབྱོར་གྲུ་ཆེན་རྙེད་དཀའ་ཐོབ་དུས་འདིར། །
བདག་གཞན་འཁོར་བའི་མཚོ་ལས་བསྒྲལ་བྱའི་ཕྱིར། །
ཉིན་དང་མཚན་དུ་གཡེལ་བ་མེད་པར་ནི། །
ཉན་སེམས་བསྒོམ་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། ད་ལྟ་ང་ཚོ་སྐྱེ་དཀའ་བ་ལྷོ་རྒྱུད་འཛམ་བུ་གླིང་དུ་
1{jདུ



ཞལ་གདམས་བསྡུས་འགྲེལ་སྐོར།
སྐྱེས་པ་དང༌། རྙེད་པར་དཀའ་བའི་ལུས་རྟེན་གཞན་ལས་འཕགས་པ་མི་ཡི་ལུས་རྟེན་གྱི་
དལ་འབྱོར་ཕུན་སུམ་ཚོགས་པ་ཞིག་རྙེད་པ་དང་། མ་ཟད་དམ་པའི་ཆོས་ཟབ་མོ་འདི་
དང་འཕྲད་ཡོད་པའི་དུས་འདིར་འདི་ཉིད་ནམ་ཡང་རང་རང་གིས་ཆུད་ཟོས་སུ་གཏོང་
བར་བྱས་ན་དེ་དག་ནི་ནམ་ཡང་འཐད་པ་མ་ཡིན་ཏེ། དེ་ལྟ་བུའི་དལ་འབྱོར་བཅོ་བརྒྱུད་
ཚང་བའི་མི་ཡི་ལུས་རྟེན་འདི་ཉིད་ནི་སྤྱིར་ཐོབ་པར་དཀའ་བ་ཡིན་ཞེས་བརྗོད་པ་ཙམ་
ཞིག་མ་ཡིན་པར་འདི་ཉིད་རྒྱུ་དཔེ་གྲངས་སོགས་གང་གི་ཐད་ནས་བསམ་ཀྱང་ཤིན་ཏུ་
རྙེད་པར་དཀའ་བའི་རང་བཞིན་ཅན་ཡིན། གལ་སྲིད་འདི་ཉིད་ཆུད་ཟོས་སུ་བྱས་ན་ཕྱིས་
ནས་འདི་འདྲ་ཞིག་ནམ་ཡང་རྙེད་པར་དཀའ་བའི་རང་བཞིན་དུ་གྱུར་པ་ཡིན་ཏེ།
ཞི་བ་ལྷས་ཀྱང་། །
རྒྱ་མཚོ་ཆེར་གཡེང་གཉའ་ཤིང་གི །
བུ་གར་རུས་སྦལ་མགྲིན་ཆུད་ལྟར། །
མི་ཉིད་ཤིན་ཏུ་རྙེད་པར་དཀའ་གསུངས། །
ཞེས་དང༌། དེ་ལྟ་བུའི་རྙེད་པར་དཀའ་བའི་ལུས་རྟེན་འདི་ལ་བརྟེན་ནས་སྙིང་པོ་
ལྷ་ཆོས་ལ་རྟག་ཏུ་བརྩོན་པ་གལ་ཆེ་བར་ཤེས་དགོས། གལ་སྲིད་དེ་ལ་མི་བརྩོན་པར་ཕྱི་
བཤོལ་དུ་ལུས་ན་ཕྱིས་ནས་རྙེད་པར་དཀའ་བའི་རང་བཞིན་དུ་གནས་པ་ཡིན་ཏེ།
ཨོ་རྒྱན་ཆེན་པོའི་ཞལ་ནས།
ཆོས་ལ་ཕྱི་བཤོལ་མ་མཛད་རྗེ་འབངས་རྣམས
སྙིང་རུས་མ་ཆུང་སྒྲུབ་པ་རེམ་ལ་གྱིས
ཚེ་གང་དུས་བརྒྱའི་ཟ་མ་ལན་གཅིག་ཡིན
T.16



ཧི་མ་ལའི་རིག་མཛོད་ཆེན་མོ།
ཞེས་དང་། དེ་ནས་ཡང་ཐེག་པ་ཆེན་པོའི་ལམ་ལ་སློབ་པར་འདོད་པ་དག་གིས་
ནི་འདི་ཕྱི་ཀུན་ཏུ་ཕན་པའི་རྒྱུ་ཉིད་དུ་གྱུར་པ་སྙིང་པོ་དམ་པའི་ལྷ་ཆོས་ལ་བརྩོན་པར་
བྱེད་དགོས་པ་ཡིན་ཏེ། །
དེ་ཉིད་ལས་ཀྱང་།
ད་རེས་སྟོང་ལོག་བྱས་ན་ཤིན་ཏུ་འཁྲུལ
དགོས་ངེས་ཤེས་པ་དམ་པའི་ལྷ་ཆོས་ཡིན༔
ཞེས་དང་། དེ་ནས་དལ་འབྱོར་གྱི་ལུས་རྟེན་འདི་ལ་མ་བརྟེན་ན་སྲིད་པའི་རྒྱུ་
མཚོ་ཆེན་པོ་ལས་ནམ་ཡང་བགྲོད་པར་དཀའ་བ་ཡིན་ཏེ།
ཆོས་བཞི་རིན་པོ་ཆེ་ཕྲེང་བ་ལས།
རྙེད་པར་དཀའ་ཞིང་འཇིག་པར་སླ་བའི་ལུས། །
དལ་འབྱོར་གྲུ་བོ་ཐོབ་དུས་མ་འབད་ན། །
སྲིད་པའི་མཚོ་ལས་ནམ་ཡང་མི་ཐར་ཞིང་། །
ཞེས་དང་། དེ་ལྟར་དལ་འབྱོར་བཅོ་བརྒྱད་ཚང་བའི་མི་ལུས་རིན་པོ་ཆེ་འདི་ཉིད་
རྙེད་པར་དཀའ་བ་དང་། མ་ཟད་འཇིག་རྟེན་ཚེ་འདིའི་སྣང་ཤེས་དང་འཁོར་བ་མཐའ་
དག་སྡུག་བསྔལ་སྐྱེད་པར་བྱེད་པའི་རང་བཞིན་དུ་ཤེས་པར་བྱ་དགོས་པ་ཡིན་ཏེ།
རྗེ་རིན་པོ་ཆེས།
དལ་འབྱོར་རྙེད་དཀའ་ཚེ་ལ་ལོང་མེད་པ། ། །
ཡིད་ལ་གོམས་པས་ཚེ་འདིའི་སྣང་ཤེས་ལྡོག །
ལས་འབྲས་མི་བསླུ་འཁོར་བའི་སྡུག་བསྔལ་རྣམས། །
10



--
ཞལ་གདམས་བསྡུས་འགྲེལ་སྐོར།
ཡང་ཡང་བསམ་པས་ཕྱི་མའི་སྣང་ཤེས་ལྡོག ། །
ཅེས་དང་། དེ་བཞིན་དུ་དལ་འབྱོར་ལན་གཅིག་རྙེད་པའི་དུས་འདིར་འདི་ཉིད་
ཆུད་ཟོས་སུ་གཏོང་བར་བྱས་ན། ཕྱིས་ནས་ཡང་རྙེད་པར་དཀའ་བ་ཡིན་ཏེ།
ཀུན་མཁྱེན་ཆེན་པོས་ཀྱང་། །
དལ་འབྱོར་ཐོབ་ཀྱང་ཆོས་ལམ་མ་བསྒྲུབས་ན། །
མི་ཚེ་ཆུད་ཟོས་ཡེངས་པའི་ལམ་ལ་ཟད། །
བརྒྱ་ལ་རེ་འགའི་མི་ལུས་རིན་ཆེན་འདི། །
ད་རེས་ཐོབ་དུས་སྟོང་ལོག་མ་བྱེད་ཅིག ། །
ཅེས་དང་། དེ་བཞིན་དུ་བདག་གཞན་སེམས་ཅན་ཐམས་ཅད་འཁོར་བ་སྡུག་
བསྔལ་གྱི་རྒྱ་མཚོ་ཆེན་པོ་འདི་ལས་སྒྲོལ་བར་བྱེད་པའི་ཐབས་བླ་ན་མེད་པ་སྟེ། དཔེར་ན་
ལུས་རྟེན་གྲུ་ཆེན་ལྟ་བུ་འདི་ཉིད་ནམ་ཡང་རྒྱུ་མེད་རྐྱེན་མེད་དུ་འབྱུང་བར་གྱུར་པ་ཞིག་
མ་ཡིན་པར་འདི་ཉིད་རྒྱུ་གང་ལས་བྱུང་བ་ཡིན་ནོ་ཞེ་ན། དེ་ནི་རང་རང་གི་སྔོན་
བསགས་བསོད་ནམས་ཀྱི་མཐུ་དང༌། མ་ཟད་སྤངས་རྟོགས་མཐའ་དག་རྫོགས་པའི་
སངས་རྒྱས་རྣམས་ཀྱི་ཐུགས་རྗེ་ཡི་མཐུ་ལས་བྱུང་བར་གྱུར་པ་ཡིན་ལ། དེ་ལྟ་བུའི་ནམ་
ཡང་རྙེད་པར་དཀའ་བའི་དལ་འབྱོར་གྱི་ལུས་རྟེན་ཕུན་སུམ་ཚོགས་པ་ཞིག་ཐོབ་ཡོད་
པའི་དུས་འདིར་འདི་ཉིད་ཆུད་ཟོས་སུ་མི་གཏོང་བར་ལུས་རྟེན་འདི་ལ་བརྟེན་ནས་གཞི་
ཉེས་སྤྱོད་སྡོམ་པའི་ཚུལ་ཁྲིམས་དང་དགེ་བ་ཆོས་སྡུད་ཀྱི་ཚུལ་ཁྲིམས་སེམས་ཅན་དོན་
བྱེད་ཀྱི་ཚུལ་ཁྲིམས་རྣམ་པ་གསུམ་ནམ་ཡང་མིག་གི་འབྲས་བུ་བཞིན་དུ་བསྲུངས་བར་
བྱས་ཤིང་། རྒྱལ་སྲས་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་སྦྱིན་སོགས་ཕ་རོལ་ཏུ་
jtj3



ཧི་མ་ལའི་རིག་མཛོད་ཆེན་མོ།
ཕྱིན་པ་དྲུག་ལ་བསླབས་པར་བྱས་ཏེ། བདག་གཞན་སེམས་ཅན་ཐམས་ཅད་ཚེ་རབས་
གྲངས་མེད་དུ་མར་ལས་དང་ཉོན་མོངས་པའི་གཞན་དབང་གིས་ཡ་གི་སྲིད་རྩེ་ནས་མ་
གི་དམྱལ་བའི་གནས་རས་སོགས་སུ་འཁོར་བའི་གཡང་ས་ཆེན་པོ་སྡུག་བསྔལ་གྱི་རྒྱ་མཚོ་
ཆེན་པོ་འདི་ལས་བསྒྲལ་བྱའི་ཕྱིར་དུ་ཉིན་མོ་ལེ་ལོ་དང་རྣམ་གཡེང་སོགས་ཀྱི་དབང་དུ་
མི་གཏོང་བར་བྱེད་པ་དང་། མ་ཟད་མཚན་མོར་ན་ཡང་མ་རིག་པ་གཏི་མུག་སོགས་ཀྱི་
དབང་དུ་མི་གཏོང་བར་དཔེར་ན་གཡག་ལྟོགས་པའི་རྩྭ་ཟོས་པ་ལྟ་བུ་དང་། སྐོམ་པ་ཆུ་
ལ་གདུང་བ་ལྟ་བུ་དང༌། སྡར་མའི་པང་དུ་སྦྲུལ་ལྷུང་བ་ལྟ་བུ་དང་། སྒེག་མོའི་མགོ་ལ་མེ་
ཤོར་བ་ལྟར་དུས་ནམ་ཡང་ཆོས་སྒྲུབ་པར་བྱེད་པ་ལ་འབད་བརྩོན་ཐང་ལྷོད་གཡེལ་བ་
མེད་པར་སྒྲུབ་པར་བྱེད་པ་དེ་ནི་རྒྱལ་སྲས་དམ་པ་རྣམས་ཀྱི་ལམ་ཕྱིན་ཅི་མ་ལོག་པ་ཉིད་
དུ་གྱུར་པ་ཡིན་ལ། ནམ་ཡང་ཐེག་པ་ཆེན་པོའི་བླ་མ་དགེ་བའི་བཤེས་གཉེན་དམ་པ་
རྣམས་ཀྱི་དྲུང་དུ་ཟབ་དང་རྒྱ་ཆེ་བ་དམ་པའི་ཆོས་ཟབ་མོ་དག་ཚུལ་བཞིན་དུ་ཉན་པ་
དང༌། དེ་དག་གི་དོན་ནམ་ཡང་ཡིད་ལ་སེམས་པ་དང་། མ་ཟད་དེ་དག་གི་དོན་ལ་རྩེ་
གཅིག་ཏུ་མཉམ་པར་བཞག་ཅིང་སྒོམ་པར་བྱེད་པ་དེ་ནི་རྒྱལ་སྲས་བྱང་ཆུབ་སེམས་
དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་ནམ་ཡང་
ཚེ་འདིའི་སྣང་བ་གང་ལ་ཡང་མི་ཆགས་པར་དལ་འབྱོར་གྱི་ལུས་རྟེན་འདི་ལ་སྙིང་པོ་
ལེན་པར་བྱས་ཏེ། །ཕྱི་མར་ཕན་པའི་ཆོས་སྒྲུབ་པར་བྱེད་པ་དེ་ནི་རྒྱལ་སྲས་བྱང་ཆུབ་
སེམས་དཔའ་རྣམས་ཀྱི་ལག་ལེན་ཡིན་པར་བསྟན་པ་ཡིན་ནོ། །
གཉེན་གྱི་ཕྱོགས་ལ་འདོད་ཆགས་ཆུ་ལྟར་གཡོ། །
དགྲ་ཡི་ཕྱོགས་ལ་ཞེ་སྡང་མེ་ལྟར་འབར། །
1 །jj



ཞལ་གདམས་བསྡུས་འགྲེལ་སྐོར།
བླང་དོར་བརྗེད་པའི་གཏི་མུག་མུན་ནག་ཅན། །
ཕ་ཡུལ་སྤོང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་འགྲོ་བ་མཆོག་དམན་སུ་ཞིག་ཡིན་ཀྱང་དམ་
པའི་ཆོས་ཟབ་མོ་དེ་རྣམས་སྒྲུབ་པར་བྱེད་པ་ལ་རྣམ་གཡེང་དང་ལེ་ལོ་སོགས་ཀྱི་དབང་
དུ་མི་གཏོང་བར་བྱེད་པ་དེ་ནི་ཤིན་ཏུ་གལ་ཆེ་བ་ཡིན་ཏེ།
ཆོས་བཞི་རིན་པོ་ཆེ་ལས།
ད་རེས་ཐར་ལམ་བྱང་ཆུབ་མ་བསྒྲུབས་ན། །
ཕྱིས་ནས་བདེ་འགྲོའི་མིང་ཡང་མི་གྲགས་ཤིང་། །
ངན་སོང་མཐའ་མེད་གཅིག་ནས་གཅིག་བརྒྱུད་དེ། །
གཏན་དུ་འཁོར་བའི་གནས་ལས་ཐར་ཐབས་མེད། །
ཅེས་དང་། དེ་བཞིན་དུ་ཚེ་འདིའི་བྱ་བ་ཀུན་ལ་སྙིང་པོ་མེད་པར་མཐོང་ཞིང་
རྟག་ཏུ་སྡིག་པའི་ལས་ངན་པ་སོགས་སྤངས་ཤིང་དམ་པའི་ཆོས་སྒྲུབ་པར་བྱེད་པ་དེ་
དག་ལ་བརྩོན་པར་བྱེད་དགོས་པ་ཡིན་ཏེ།
རྗེ་རྒོད་ཚང་བས་ཀྱང་།
དོན་མེད་བྱ་བ་མི་བྱེད་ཅིང་། །
ཉིན་མཚན་ཆོས་ཀྱི་ལས་ལ་བརྩོན། །
སྡིག་པའི་གྲོགས་པོ་སྤང་བ་གསུམ། །
དལ་འབྱོར་རྙེད་དཀའ་བསྒོམ་ན་འོང་། །
ཞེས་དང་། དེ་ནས་གོང་དུ་བཤད་པ་དེ་བཞིན་དུ་ལན་གཅིག་རྙེད་པའི་དལ་
{{]



ཧི་མ་ལའི་རིག་མཛོད་ཆེན་མོ།
འབྱོར་གྱི་ལུས་རྟེན་འདི་ཉིད་ལ་བརྟེན་ནས་སྙིང་པོ་དམ་པའི་ལྷ་ཆོས་ཤིག་སྒྲུབ་པ་ལ་
བརྩོན་པར་མ་བྱས་ན། ཕྱིས་ནས་ལམ་ཕྱིན་ཅི་ལོག་ཏུ་གོལ་ཞིང་དམན་པའི་ཡུལ་དུ་
འཁྱམས་པར་འགྱུར་བ་ཡིན་ཏེ།
སྤྱོད་འཇུག་ལས། །
འདི་འདྲའི་དལ་བ་རྙེད་གྱུར་ནས། །
བདག་གིས་དགེ་གོམས་མ་བྱས་ན། །
འདི་ལས་བསླུས་པ་གཞན་མེད་དེ། །
འདི་ལས་རྨོངས་པའང་གཞན་མེད་དོ། །
ཞེས་དང་། དེ་ལྟ་བུའི་དལ་འབྱོར་བཅོ་བརྒྱད་ཚང་བའི་མི་ཡི་ལུས་རྟེན་ཕུན་སུམ་
ཚོགས་པ་ཞིག་རྙེད་པར་གྱུར་ན་ཡང་། འདི་ཉིད་ཡུན་རིང་ཤིན་ཏུ་གནས་པར་དཀའ་
ཞིང་འགྱུར་སླ་བའི་རང་བཞིན་དུ་གནས་པ་ཡིན་ཏེ།
དཔལ་མར་མེ་མཛད་ཀྱི་ཞལ་ནས་ཀྱང་། །
ཚེ་ནི་ཡུན་ཐུང་ཤེས་བྱའི་རྣམ་པ་མང་། །
ཚེ་ཡི་ཚད་ནི་ཅི་ཙམ་མི་ཤེས་པས། །
ངང་པས་ཆུ་ལས་འོ་མ་ལེན་པ་ལྟར། །
རང་གི་འདོད་པ་དང་དུ་བླང་བར་གྱིས། །
ཞེས་དང་། དེ་བཞིན་དུ་རང་གི་ཚེ་ཚད་དང་འཆི་བ་མི་རྟག་པ་ནམ་སླེབས་མ་
ཤེས་པར་ཚེ་འདིར་སྣང་གི་བྱ་བ་འབའ་ཞིག་དོན་གཉེར་བྱེད་པར་བྱས་ན། འཆི་བདག་
གི་རྒྱལ་པོ་ཁོང་ཉིད་སྐད་ཅིག་ཙམ་ལ་ཡང་ཕྱི་ནུར་མེད་པར་མདུན་དུ་སྒུག་ཅིང་གནས་
1 ： 1



ཞལ་གདམས་བསྡུས་འགྲེལ་སྐོར།
པ་ཡིན་ཏེ།
ཆེད་དུ་བརྗོད་པའི་ཚོམ་ལས་ཀྱང་
སང་ཙམ་འཆི་ཡང་སུས་ཤེས་ཀྱི། །
དེ་རིང་ཉིད་དུ་བསྟུན་ཏེ་བྱ། །
འཆི་བདག་སྡེ་ཆེན་དེ་དང་ནི། །
ཁྱེད་ཉིད་བཤེས་པ་མ་ཡིན་ནོ། །
ཞེས་དང་། དེ་ལྟ་བུའི་འཆི་བདག་གི་ཞགས་པ་དམ་པོས་ཟིན་པར་བྱེད་པའི་ཚེ་ན།
ད་སྔོན་རང་རང་གིས་ལས་དགེ་སྡིག་གི་འབྲས་བུ་གང་དང་གང་བྱས་པ་ཐམས་ཅད་སུ་
དང་གང་ལ་ཡང་མི་སྨིན་པར་རང་ཉིད་གཅིག་པུའི་མྱོང་བར་འགྱུར་བ་ཡིན་ཏེ།
ཆོས་རྗེ་དམ་པ་ངག་དབང་བློ་གྲོས་མཚུངས་མེད་ཀྱི་ཞལ་ནས།
ཚེ་འདིར་སྣང་ཟད་པའི་ལས་སྣང་གི་དུཁ། །
གཉེན་མཛའ་གྲོགས་མང་ཡང་བགོ་སྐལ་ནི་མི་ལེན། །
མིག་མཆི་མས་བཀང་ཡང་བྱ་ཐབས་དང་བྲལ་ཕྱིར། །
ད་མ་འདུག་འཆི་ཆོས་བསྒྲུབ་པ་ལ་འབད་རན། །
ཞེས་དང་། དེ་བཞིན་དུ་ནམ་ཡང་རང་གཞན་མཐོ་དམན་མེད་པ་སུ་དང་སུ་ཞིག་
ཡིན་ཀྱང་། དང་པོར་སྐྱེས་པ་དང་། བར་དུ་གནས་པ་དང་། ཐ་མ་འཆི་མི་དགོས་ནི་
གཅིག་ཀྱང་མེད་པ་ལྟ་བུ་རེད། ཚེ་གང་རང་རང་གི་བསགས་པའི་ནོར་རྫས་སོགས་ཀྱང་
མཐར་མཛད་ཅིང་མེད་པར་འགྱུར་བ་དང་། འདུས་བྱས་ཀྱི་ཆོས་གང་ཞིག་ཡིན་ཀྱང་
མཐར་སོ་སོར་འབྲལ་བར་འགྱུར་བ་སོགས་ཀྱི་རང་བཞིན་ཅན་དུ་གནས་པ་ཡིན་ཏེ།
12



ཧི་མ་ལའི་རིག་མཛོད་ཆེན་མོ།
ཚོགས་དྲུག་རང་གྲོལ་ལས།
སྐྱེས་པ་ཐམས་ཅད་འཆི་ལ་ལྟོས། །
བསགས་པ་ཐམས་ཅད་འཛད་ལ་ལྟོས། །
འདུས་པ་ཐམས་ཅད་འབྲལ་ལ་ལྟོས། །
གང་ལའང་སྙིང་པོ་མེད་ལ་ལྟོས། །
སྙིང་པོ་མེད་པའི་བྱ་བ་སྤོངས། །
སྙིང་པོའི་ལྷ་ཆོས་བྱེད་འདོད་ན། །
བླ་མའི་གསུང་དང་རྒྱལ་བའི་བཀའ། །
བཞིན་དུ་ད་ནི་འབད་པར་རིགས། །
ཞེས་དང་། དེ་བཞིན་དུ་ནམ་ཡང་རང་གཞན་སུ་ཞིག་ཡིན་ཀྱང་བླང་དོར་གྱི་
ཐབས་ལ་རྟག་ཏུ་བརྩོན་པར་བྱ་དགོས། དེ་ལྟར་བླང་དོར་གྱི་ཐབས་ལ་བརྩོན་པར་མ་
བྱས་ན། ཕྱིས་སུ་བླང་དོར་གྱི་ཐབས་ལ་རྨོངས་ཤིང་རང་ཕྱོགས་ལ་ཆགས་པ་དང་། གཞན་
ཕྱོགས་ལ་སྡང་བར་བྱེད་པ་ལ་སོགས་ཀྱི་ལས་ངན་བསགས་པར་བྱེད་པ་དང་། མ་ཟད་ད་
ལྟ་རང་དང་འབྲེལ་བའི་གཉེན་ཉེ་བ་གྲོགས་དགའ་མཛའ་སོགས་ཀྱི་དོན་དུ་ཚེ་འདིར་
སྡིག་སྡུག་གཏམ་ངན་ཐམས་ཅད་ཁྱད་དུ་བསད་ནས་རྟག་ཏུ་སྡིག་པ་མི་དགེ་བ་སྣ་
ཚོགས་ལ་འབད་བརྩོན་བྱས་ཏེ། ཉེ་དུ་དེ་དག་གི་ཕྱོགས་ལ་འདོད་ཅིང་ཆགས་པ་ནི་
དཔེར་ན་ཆུ་བོའི་རྒྱུན་ལྟར་གཡོ་བར་བྱེད་པ་དང་། མ་ཟད་དེ་དག་གི་དོན་དུ་སྡིག་པ་མི་
དགེ་བ་སྣ་ཚོགས་བྱས་པའི་དབང་གིས་རིགས་དྲུག་གི་གནས་འདིར་སྐྱེ་བ་གྲངས་མེད་པ་
ཞིག་བརྒྱུད་ནས་འཁྱམས་པར་བྱས་པ་ཡིན་ནོ། །
113



ཞལ་གདམས་བསྡུས་འགྲེལ་སྐོར།
དེ་ལྟར་སྐྱེ་བ་གྲངས་མེད་པ་ཞིག་བླངས་པར་བྱས་པའི་དབང་གིས་སེམས་ཅན་
གྲངས་མེད་པ་དེ་དག་ནི་རང་རང་གི་ཕ་དང་མ་མ་བྱས་པ་ནི་གཅིག་ཀྱང་མེད་པ་ལྟ་བུ་
ཉིད་དུ་གྱུར་པ་ཡིན་ཏེ། སེམས་ཅན་དེ་དག་གི་ཕ་མ་བྱས་པའི་རྒྱུ་མཚན་ནི། དེ་དག་གིས་
ཚེ་རབས་གྲངས་མེད་དུ་མར་ཕ་མ་བྱས་ཤིང་ཟས་ཀྱི་ཕུད་བྱིན་གོས་ཀྱི་རྩེ་མོས་གཡོག་
པར་བྱས་ཏེ། རྟག་ཏུ་དྲིན་ཆེན་པོའི་བསྐྱངས་པར་བྱས་པ་དག་ནི་སྨོས་ཅི་དགོས། ད་སྔོན་
དེ་དག་གི་དྲིན་གྱིས་བསྐྱངས་ཚད་དག་ལ་བསམ་བློ་གཏང་བར་བྱ་དགོས། གལ་སྲིད་དེ་
དག་ལ་བསམ་བློ་མི་གཏོང་བར་སྡང་ཞུགས་དང་འཁྲུགས་རྩོད་བྱེད་པ་སོགས་ནི་ནམ་
ཡང་འོས་པ་མ་ཡིན་ཏེ། དེ་དག་གི་ཕ་མ་བྱས་པའི་གྲངས་སོགས་བསམ་མི་ཁྱབ་པ་ཡིན་
པར་ཤེས་དགོས་པ་ཡིན་ཏེ། །
མགོན་པོ་ཀླུ་སྒྲུབ་ཀྱིས་ཀྱང་། །
མ་ཡི་ཐོག་མཐའ་རྒྱ་ཤུག་ཚིག་གུ་ཙམ། ། །
རིལ་བུར་དྲིལ་ཀྱང་ས་ཡིས་ལོངས་མི་འགྱུར། །
ཞེས་དང་། དེ་ལྟར་སེམས་ཅན་རྣམས་ཀྱིས་ཕན་ཚུན་གཅིག་གི་གཅིག་ཕ་དང་མ་
བྱས་པར་མ་ཤེས་པར་དགྲ་སྡང་བ་དང་འཕྲད་ཀྱི་དོགས་པའི་སྡུག་བསྔལ་གཉེན་བྱམས་
པ་དང་བྲལ་གྱི་དོགས་པའི་སྡུག་བསྔལ་འབའ་ཞིག་གིས་རྟག་ཏུ་གདུང་ནས་ཕན་ཚུན་གྱི་
བར་ལ་གནོད་ཅིང་འཚེ་བའི་སྒོ་ནས་སྡུག་བསྔལ་གྲངས་མེད་ཅིག་མྱོང་བར་བྱས་པ་ཡིན་
འཕགས་པ་ལྷས་ཀྱང་།
ཕ་ཤ་ཟ་ཞིང་མ་ལ་རྡེག །
14



ཧི་མ་ལའི་རིག་མཛོད་ཆེན་མོ།
གསོད་པའི་དགྲ་བོ་པང་ན་བཟུང་། །
ཆུང་མས་ཁྱོ་ཡི་རུས་པ་འཆའ། །
འཁོར་བའི་ཆོས་ལ་གད་མོ་བྲོ།
ཞེས་དང་། སྤྱིར་སེམས་ཅན་རང་རང་གི་ཕན་ཚུན་ཕ་མ་སོགས་དེ་ལྟར་བྱས་པའི་
འབྲས་བུ་མཐའ་དག་རྒྱུ་ལས་གང་ལས་བྱུང་བ་ཡིན་ནོ་ཞེ་ན། དེ་དག་ཐམས་ཅད་ད་སྔོན་
རང་རང་གི་ལས་དགེ་སྡིག་འདྲ་མིན་སྣ་ཚོགས་བྱས་པའི་དབང་ལས་བྱུང་བར་གྱུར་པ་
ཡིན། དེ་ལྟ་བུའི་ལས་དཀར་ནག་གི་འབྲས་བུ་རྣམས་ནམ་ཡང་ཆུད་མི་ཟ་བར་གྱུར་པ་
ཡིན་ཏེ།
མདོ་སྡེ་བརྒྱ་པ་ལས་ཀྱང་། །
ལས་ཅན་རྣམས་ཀྱི་བདེ་སྡུག་ནི། །
ལས་རྣམས་ཡིན་པར་ཐུབ་པས་གསུངས། །
ལས་རྣམས་ཀྱང་ནི་སྣ་ཚོགས་ལ། །
དེ་ཡིས་འགྲོ་འདི་སྣ་ཚོགས་བྱས། །
སྣ་ཚོགས་རྣམ་པར་འཁྱམས་ཤིང་འཇུག །
ལས་ཀྱི་དྲ་བ་འདི་ཆེའོ། ། །
ཞེས་དང་དེ་ལྟར་ལས་རྒྱུ་འབྲས་ནི་སླུ་བ་མེད་པ་ཡིན་པས་སེམས་ཅན་སུ་ཞིག་
ཡིན་ཡང་རང་རང་གིས་བྱས་པའི་འབྲས་བུ་ཆུད་མི་ཟ་བའི་རང་བཞིན་ཅན་དུ་གྱུར་པ་
དེ་ལ་བསམ་ན། ལས་འབྲས་ཀུན་ལ་བག་ཟོན་བྱེད་པ་དང་། མ་ཟད་རྟག་ཏུ་མཐའ་ཡས་
པའི་སེམས་ཅན་ཐམས་ཅད་སྡུག་བསྔལ་གསུམ་ལས་སྒྲོལ་བར་བྱ་བའི་ཆེད་དུ་བྱམས་
1 15



ཞལ་གདམས་བསྡུས་འགྲེལ་སྐོར།
དང་སྙིང་རྗེ་སོགས་བསྒོམ་དགོས་པ་ཡིན་ཏེ།
ཀུན་མཁྱེན་ཆེན་པོས་ཀྱང་།
དུས་རྣམས་ཀུན་ཏུ་རང་རྒྱུད་འབའ་ཞིག་འདུལ། །
སེམས་བསྐྱེད་ཀུན་ཏུ་གཞན་ཕན་འབའ་ཞིག་གིས། །
སེམས་ཅན་མཐོང་ལ་བྱམས་པའི་སེམས་གཙང་གིས། །
བྱང་ཆུབ་སྙིང་པོ་ཅན་ཞེས་གུས་པ་སྐྱེད་ ། །
ཅེས་དང་། དེ་ལྟ་བུའི་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི་སྙིང་པོ་བླ་ན་མེད་པ་
བྱང་ཆུབ་ཀྱི་སེམས་རིན་པོ་ཆེ་ལྟ་བུ་འདི་ཉིད་སྒོམ་དགོས་ན། དེའི་ཚེ་ལྟ་བ་དང་སྒོམ་པ་
སོགས་སོ་སོར་ཡ་མ་བྲལ་བ་ཞིག་བྱེད་པ་དེ་ནི་གལ་ཆེ་བ་ཉིད་དུ་ཤེས་དགོས་པ་ཡིན་ཏེ།
ཨོ་རྒྱན་ཆེན་པོས་ཀྱང་། །
རྒྱལ་པོ་ཆེན་པོ་ངའི་གསང་སྔགས་འདིར་ལྟ་བ་གཙོ་ཆེ། །
ལྟ་བའི་ཕྱོགས་སུ་སྤྱོད་པ་མ་ཤོར་བར་མཛོད། །
དེ་ཤོར་ན་དགེ་སྟོང་སྡིག་སྟོང་ནག་པོ་ཁ་འབྱམས་བདུད་ཀྱི་ལྟ་བར་འགྲོ། །
ཡང་སྤྱོད་པའི་ཕྱོགས་སུ་ལྟ་བ་མ་ཤོར་བར་མཛོད། །
དེ་ཤོར་ན་དངོས་པོ་དང་མཚན་མས་བཅིངས་ནས་གྲོལ་བའི་དུས་མེད། ། །
ཅེས་དང་། དེ་བཞིན་དུ་ནམ་ཡང་ལྟ་སྒོམ་སྤྱོད་གསུམ་ཡ་མ་བྲལ་བའི་ངང་ནས་
གསང་སྔགས་ཀྱི་ལྟ་བ་ཟབ་མོ་དག་ཉམས་སུ་ལེན་པར་བྱས་ན། ལྟ་བ་ཟབ་མོ་དེ་ལ་འདི་
དང་འདི་ཞེས་སུ་དང་གང་གིས་ཀྱང་ཤིན་ཏུ་བརྗོད་པར་དཀའ་ཞིང་དཔེར་ན་ནམ་
མཁའ་ལྟ་བུའི་རང་བཞིན་དུ་གནས་པ་ཡིན་ཏེ།
11༽



ཧི་མ་ལའི་རིག་མཛོད་ཆེན་མོ།
ཨོ་རྒྱན་ཆེན་པོས་ཀྱང་།
ལར་ལྟ་བ་ནམ་མཁའ་བས་ཀྱང་མཐོ། །
ལས་རྒྱུ་འབྲས་བག་ཕྱེ་བས་ཀྱང་ཞིབ། །
ཅེས་དང་། དེ་བཞིན་དུ་ལས་འབྲས་དག་ལ་བག་ཟོན་བྱས་ཤིང་དེ་དག་ནི་དཔེར་
ན་མིག་གི་འབྲས་བུ་བཞིན་དུ་བསྲུང་བར་བྱས་ཏེ། དེ་ནས་ནམ་ཡང་ཐེག་པ་རིམ་པ་
དགུའི་སྙིང་པོ་གཅིག་ཏུ་སྒྲིལ་བ་རིན་ཆེན་བྱང་ཆུབ་ཀྱི་སེམས་འདི་ཉིད་ཡིད་ལ་བླངས་
ཤིང་བསྒོམ་པར་བྱས་ན། དེ་ཡི་ཕན་ཡོན་དང་བསོད་ནམས་དག་ནི་བསམ་མི་ཁྱབ་ཅིང་
རང་རྒྱུད་ལ་རྟག་ཏུ་འབྱུང་བར་འགྱུར་བ་ཡིན་ཏེ།
སྤྱོད་འཇུག་ལས།
གང་ནས་བཟུང་སྟེ་སེམས་ཅན་ཁམས། །
མཐའ་ཡས་རབ་ཏུ་དགྲོལ་བའི་ཕྱིར། །
སེམས་དེ་ཡང་དག་བླངས་གྱུར་པ། །
དེ་ནས་བཟུང་སྟེ་གཉིད་ལོག་གམ། །
བག་མེད་གྱུར་ཀྱང་བསོད་ནམས་ཤུགས། །
རྒྱུན་མི་འཆད་པ་དུ་མ་ཞིག །
ནམ་མཁའ་མཉམ་པ་རབ་ཏུ་འབྱུང་། །
ཞེས་དང་། དེ་བཞིན་དུ་བྱང་ཆུབ་ཀྱི་སེམས་སྒོམ་པའི་སྟོབས་ཀྱིས་ཕན་ཡོན་དང་
ཡོན་ཏན་འབྱུང་བ་མ་ཟད་རང་རྒྱུད་ཀྱི་སྒྲིབ་གཉིས་ཀྱིས་དྲི་མ་མཐའ་དག་བྱང་བར་
འགྱུར་བ་ཡིན་ཏེ།
| 17



ཞལ་གདམས་བསྡུས་འགྲེལ་སྐོར།
ཡང་སྤྱོད་འཇུག་ལས།
ཉིན་དང་མཚན་མོ་ལན་གསུམ་དུ། །
ཕུང་པོ་གསུམ་པ་གདོན་བྱ་ཞིང་། །
རྒྱལ་དང་བྱང་ཆུབ་སེམས་བསྟེན་པས། །
ལྟུང་བའི་ལྷག་མ་དེས་ཞི་བྱ། །
ཞེས་དང་། དེ་ལྟ་བུའི་ཉེས་པ་ཀུན་གྱི་གཉེན་པོ་མཆོག་ཏུ་གྱུར་པ་བྱང་ཆུབ་ཀྱི་
སེམས་འདི་ཉིད་ཉམས་པར་བྱས་ན་ཉེས་པ་ཀུན་ལས་ཆེ་བ་ཉིད་དུ་གྱུར་པ་ཡིན་ཏེ།
སྡུད་པ་ལས་ཀྱང་།
གལ་ཏེ་བསྐལ་བ་བྱེ་བར་དགེ་བའི་ལས་ལམ་བཅུ། །
སྤྱོད་ཀྱང་རང་རྒྱལ་དགྲ་བཅོམ་ཉིད་ལ་འདོད་བསྐྱེད་ན། །
དེ་ཚེ་ཚུལ་ཁྲིམས་སྐྱོན་བྱུང་ཚུལ་ཁྲིམས་ཉམས་པ་ཡིན། །
སེམས་བསྐྱེད་དེ་ནི་ཕས་ཕམ་བས་ཀྱང་ཤིན་ཏུ་ལྕི། ། །
ཞེས་དང་། དེ་ནས་གོང་དུ་བཤད་པ་ལྟར་བྱང་ཆུབ་ཀྱི་སེམས་རིན་པོ་ཆེ་ལྟ་བུ་
འདི་ཉིད་སྒོམ་པར་མ་བྱས་ན། ཕྱིས་ནས་ཆོས་དང་འཕྲད་པར་དཀའ་བ་ཉིད་དུ་གྱུར་པ་
ཡིན་ཏེ།
རྒྱུན་ལས་ཀྱང་།
ལྷའི་རྒྱལ་པོས་ཆར་ཕབ་ཀྱང་། །
ས་བོན་མི་རུང་མི་འཁྲུངས་ལྟར། །
སངས་རྒྱས་རྣམས་ནི་བྱོན་གྱུར་ཀྱང་། །
118



ཧི་མ་ལའི་རིག་མཛོད་ཆེན་མོ།
སྐལ་བ་མེད་པས་བཟང་མི་མྱོང་། །
ཞེས་དང་། དེ་ལྟར་སྐལ་བ་ཟད་པའི་གང་ཟག་ཡིན་ཡང་ད་ལྟའི་ལུས་རྟེན་འདི་
དང་མཆོག་གསུམ་གྱི་བྱིན་རླབས་ལ་བརྟེན་པར་བྱས་ན། ད་ལྟ་ནས་རང་རྒྱུད་ལ་སྤངས་
རྟོགས་ཀྱི་ཡོན་ཏན་བླ་ན་མེད་པ་ཞིག་འབྱུང་བར་འགྱུར་བ་ཡིན་ཏེ། །
མདོ་ལས་ཀྱང་།
ཇི་ལྟར་ཉི་མ་ཤར་བ་ན། །
ཡོངས་སྨིན་པདྨ་ཁ་འབྱེད་ལྟར། །
དེ་བཞིན་དེ་བཞིན་གཤེགས་བྱོན་ཡང་། །
བསམ་པ་ཡོངས་སྨིན་ཁོ་ན་སྦྱོང་།།
ཞེས་དང་། དེ་བཞིན་དུ་ནམ་ཡང་བསམ་པ་བྱང་ཆུབ་མཆོག་ཏུ་སེམས་བསྐྱེད་
པར་བྱས་ནས་རང་རྒྱུད་དག་ཅིང་གཞན་ཕན་ལྷག་པའི་བསམ་སྤྱོད་ཁུར་དུ་བླངས་པར་
བྱེད་དགོས་པ་ཡིན་ཏེ།
མན་ངག་མཛོད་ལས།
ཅི་བསླབ་གཞན་གྱི་དོན་དུ་སྦྱར་བ་དང་། །
སྙིང་རྗེས་སྡུག་བསྔལ་རང་ཉམས་སྦྱར་བ་དང་། །
ལོངས་སྤྱོད་ཅི་བྱུང་ཚོགས་སུ་བཏང་བ་དང་། །
སྡོམ་གསུམ་དམ་ཚིག་གཙང་མ་བསྲུང་བ་དང་། །
སྤྱོད་ལམ་ཆོས་ཉིད་དག་དང་མ་བྲལ་དང་། །
མོས་གུས་གདུང་བས་གསོལ་བ་གདབ་པ་རྣམས། །
179



ཞལ་གདམས་བསྡུས་འགྲེལ་སྐོར།
དམ་པའི་རྣམ་ཐར་ཡིན་ནོ་རྗེས་སུ་སྒྲུབས། ། །
ཅེས་དང་། དེ་ལྟར་དམ་པ་དག་ལ་གུས་པ་དང་བཅས་པའི་སྒོ་ནས་དེ་དག་གི་
རྗེས་སུ་འཇུག་པར་བྱས་ཏེ། རྟག་ཏུ་འགྲོ་བ་རྣམས་ལ་བྱམས་པ་དང་སྙིང་རྗེ་བསྐྱེད་པར་
བྱས་ཤིང་། རང་ཕྱོགས་ལ་ཆགས་པ་དང་གཞན་ཕྱོགས་ལ་སྡང་ཞིང་རང་དང་མི་མཐུན་
པའི་སྐྱེ་བོ་ངན་པ་དག་གིས་ནི། རང་གི་ཕར་གནོད་པ་མ་བརྩམས་ཀྱང་སྔོན་ལས་ཀྱི་
དབང་གིས་ཚུར་ལ་སྡང་བར་བྱེད་པའི་དགྲ་བོ་དེ་ཡི་ཕྱོགས་ལ། རང་ཉིད་ཀྱི་ཞེ་འཁོན་
བཟུང་ཞིང་རང་རྒྱུད་ཤིན་ཏུ་མ་རུང་བར་གྱུར་ཏེ། དཔེར་ན་སྦྲུལ་གདུག་པ་བཞིན་དུ་
གྱུར་ནས་གཞན་གྱི་སྟེང་ལ་ཞེ་སྡང་མི་བཟོད་པ་བསྐྱེད་པར་བྱེད་པ་ཡིན་ལ། དེ་ལྟ་བུའི་
ཞེ་སྡང་རྒྱུད་ལ་བསྐྱེད་པ་དེ་ནི་ཅི་ལྟ་བུ་ཞིག་ཡིན་ནོ་ཞེ་ན། དེ་ནི་དཔེར་ན་བུད་ཤིང་
བསྲེག་པར་བྱེད་པའི་མེ་ལྟར་འབར་བར་བྱེད་པ་ཡིན་ལ། དེ་ལྟར་དགྲ་སོགས་ཀྱི་ཕྱོགས་
ལ་ཞེ་སྡང་མེ་ལྟར་འབར་བར་བྱས་ན། རང་རྒྱུད་ཀྱི་ལས་ཉོན་སོགས་ཧ་ཅང་སྟོབས་ཆེ་
ཞིང་བླང་བྱ་དགེ་བའི་ཕྱོགས་དང་། དོར་བྱ་མི་དགེ་བའི་ཕྱོགས་རྣམས་ཡིད་ནས་རྗེད་
པར་བྱེད་པ་ཡིན། དེ་ལྟར་བླང་དོར་རྗེད་པར་བྱེད་པའི་གནས་ངན་པ་དག་ནི་གང་ཞེ་ན།
ད་ལྟ་རང་རང་གི་གཉེན་བཤེས་ངན་པ་སོགས་ཀྱི་གྲོང་དང་སྡིག་གྲོགས་ངན་པ་དག་ནི་
རང་རྒྱུད་ལ་རྟག་ཏུ་མ་རིག་པ་གཏི་མུག་གི་མུན་པ་ནག་པོ་ལྟ་བུ་འཐིབས་པའི་གནས་དེ་
ནི་ཕ་ཡུལ་གདུག་པ་ཅན་དེ་ཉིད་ཡིན། དེ་ལྟ་བུའི་ཕ་ཡུལ་ངན་པ་དེ་ཉིད་ལ་ཆགས་པ་
དང་ཞེན་པ་མེད་པའི་སྒོ་ནས་དེ་དག་རྒྱབ་ཏུ་དོར་ཞིང་སྤོང་བ་ལ་བརྩོན་པར་བྱས་ཏེ།
མི་མེད་དབེན་པའི་རི་ངོགས་སུ་རང་ཉིད་གཅིག་པུར་རྟག་ཏུ་གནས་ཤིང་སྒྲུབ་པ་ཉམས་
སུ་ལེན་པར་བྱེད་པ་དེ་ནི་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་ལག་ཏུ་ལེན་པར་
༑(y



ཧི་མ་ལའི་རིག་མཛོད་ཆེན་མོ།
བྱ་བ་ཡིན་ཞེས་པའི་དོན་སླར་བསྡུས་ན་རྟག་ཏུ་རང་རྒྱུད་ཀྱི་ལས་ཉོན་སོགས་ཀྱི་དབང་
གིས་གཉེན་གྱི་ཕྱོགས་ལ་འདོད་ཆགས་ཆུ་ལྟར་ཁོལ་བར་བྱེད་པ་དང་། དགྲ་ཡི་ཕྱོགས་ལ་
ཞེ་སྡང་མེ་ལྟར་འབར་བར་བྱེད་པའི་མ་རིག་པའི་གཏི་མུག་མུན་པ་ནག་པོ་ལྟ་བུའི་ཡུལ་
སོགས་སྤངས་པར་བྱས་ཏེ། དབེན་པའི་གནས་སུ་རང་ཉིད་གཅིག་པུར་གནས་ཤིང་སྒྲུབ་
པ་ཉམས་སུ་ལེན་པར་བྱ་དགོས་པར་བསྟན་པ་ཡིན་ནོ། །
ཡུལ་ངན་སྤངས་པས་ཉོན་མོངས་རིམ་གྱིས་འགྲིབ། །
རྣམ་གཡེང་མེད་པས་དགེ་སྦྱོར་ངང་གིས་འཕེལ། །
རིག་པ་དྭངས་པས་ཆོས་ལ་ངེས་ཤེས་སྐྱེ། ། །
དབེན་པ་བསྟེན་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། རྟག་ཏུ་འདོད་ཆགས་ཞེ་སྡང་སོགས་རང་བཞིན་
ཤུགས་ཀྱིས་རྒྱུད་ལ་འཕེལ་བའི་ཡུལ་ངན་པ་སོགས་སྤོང་བར་བྱེད་པ་དེ་ནི་སྔོན་བྱོན་གྱི་
རྒྱལ་སྲས་འཕགས་པ་རྣམས་ཀྱི་ལག་ལེན་བླ་ན་མེད་པར་གྱུར་པ་ཡིན་ཏེ།
ལྷག་བསམ་བསྐུལ་བའི་མདོ་ལས་ཀྱང་།
གང་ནའང་སྤྲོས་པའམ་རྩོད་པ་ཡོད་པ་ལས། །
དཔག་ཚད་བརྒྱ་ཡི་ཕ་རོལ་འགྲོ་བ་མཆོག །
གང་ན་ཉོན་མོངས་ཡོད་པ་དེ་དག་ཏུ། །
ཡུད་ཙམ་ཞིག་ཀྱང་གནས་ཤིང་འདུག་མི་བྱ། །
རབ་བྱུང་དོན་འདོད་ཡོན་ཏན་འདོད་པ་རྣམས། །
སྡང་བའི་སེམས་ཀྱིས་རྩོད་པར་མ་བྱེད་ཅིག །
121



ཞལ་གདམས་བསྡུས་འགྲེལ་སྐོར།
ཁྱེད་ལ་ཞིང་མེད་ཞིང་ལས་འཚོང་བྱ་མེད། །
གང་དག་ནོར་ཕྱིར་འདི་དག་འབྱུང་བ་སྨོས། །
ཁྱེད་ལ་ཆུང་མ་བུ་དང་བུ་མོ་མེད། །
ཁྱིམ་དང་གཉེན་གྱི་ཚོགས་ཀྱང་ཡོད་མ་ཡིན། །
བྲན་ཕོ་བྲན་མོ་མེད་ཅིང་དབང་ཕྱུག་མེད། །
ཅེས་དང་།དེ་ལྟ་བུའི་ཆགས་སྡང་གཏི་མུག་གི་རྒྱུ་མ་ཚང་བ་མེད་པ་དེ་དག་ནི་རྒྱུ་
གང་ལས་འབྱུང་བ་ཡིན་ནོ་ཞེ་ན། དེ་དག་ནི་ཡུལ་ངན་པ་ཕ་ཡུལ་དག་ལས་བྱུང་བ་ཡིན་
པར་ཤེས་དགོས་པ་ཡིན་ཏེ།
རྗེ་རེད་མདའ་བའི་ཞལ་ནས་ཀྱང་།
གང་དུ་གནས་ན་སྣང་ཤེས་འཕེལ་འགྱུར་ཞིང་། །
རང་རྒྱུད་རྙེད་བཀུར་ཞགས་པས་འཆིང་བྱེད་ལ། །
གཞན་རྒྱུད། ཅེས་དང་། དེ་བཞིན་དུ་དུས་ངན་སྙིགས་པ་ལྔ་བོ་དྲག་ཏུ་བདོ་བའི་
དུས་འདིར་སེམས་ཅན་རྣམས་ཀྱི་ལས་ཉོན་ཧ་ཅང་སྟོབས་ཆེ་བ་ཡིན་པས་ན། སུ་དང་
འགྲོགས་ཀྱང་འཁོན་འཛིན་དང་ཆགས་སྡང་རབ་ཏུ་མང་ཞིང་སྡུག་བསྔལ་དྲག་པོའི་
འདམ་དུ་བྱིང་གྱུར་པ་ཡིན་ཏེ།
འབའ་ར་བའི་ཞལ་ནས་ཀྱང་།
དུས་ངན་སེམས་ཅན་ཚོར་ངན་ཆེ། །
ཁྱིམ་མཚེས་མདོ་གནོན་ཅི་གནོད་བསྐྱེལ། །
འཛུར་མེད་ཧོར་ཁྲལ་ཆ་མ་མང་། །
12?



ཧི་མ་ལའི་རིག་མཛོད་ཆེན་མོ།
སྣེ་མཁན་གོ་མཚམས་སྟོངས་དུས་མེད། །
དུས་ངན་ཕ་ཡུལ་བཟུང་བ་དཀའ་བར་གདའ། །
སེམས་སྐྱོ་བ་བསྐྱེད་ལ་རི་ཁྲོད་འགྲིམས། །
རང་ཡུལ་ཆགས་སྡང་སྐྱེ་བར་ཤེས་ལགས་ཀྱང་། །
འཕྲལ་གང་མཐུན་རྐྱེན་འཛོམས་པའི་མིག་ཉེས་ཆགས། །
རང་འཐད་དབེན་པར་སྒོམ་པ་ནམ་ཡོང་ན། །
སྐྱིད་ཆོས་མཁན་ལ་བླ་མའི་ཐུགས་རྗེས་ཟུངས། །
ཞེས་དང་། དེ་བཞིན་དུ་ནམ་ཡང་རང་ཡུལ་ངན་པ་སོགས་ཆགས་སྡང་སྐྱེ་བའི་
ཡུལ་ངན་དེ་དག་སྤང་བར་བྱས་ན། ནམ་ཡང་གང་ལ་ཆགས་པ་དང་ཞེན་པ་མེད་པར་
ཡང་དག་པའི་ལམ་དུ་འགྲོ་བར་འགྱུར་བ་ཡིན་ཏེ། .
ཟླ་བ་སྒྲོན་མེའི་མདོ་ལས་ཀྱང༌། །
གང་ལ་རྟག་ཏུ་བདག་གིར་བྱེད་པ་མེད། །
གང་ལ་ཡོངས་འཛིན་རྣམ་པ་ཀུན་ཏུ་མེད། །
བསེ་རུ་ལྟ་བུར་འཇིག་རྟེན་འདིར་གནས་པ། །
དེ་དག་ནམ་མཁའ་ལ་ནི་རླུང་ལྟར་འགྲོ། ། །
ཞེས་དང་། དེ་བཞིན་དུ་ནམ་ཡང་དབེན་པར་མི་སྡོད་པར་གཉེན་བཤེས་སོགས་
ལ་རྟག་ཏུ་འགྲོགས་པར་བྱས་ན། རང་རྒྱུད་ལ་ལས་ཉོན་མ་རིག་པ་སོགས་རྟག་ཏུ་འཕེལ་
བར་འགྱུར་བ་ཡིན་ཏེ།
]
དེ



ཞལ་གདམས་བསྡུས་འགྲེལ་སྐོར།
མཁས་བཙུན་གཞོན་ནུ་གྲུབ་ཀྱི་ཞལ་ནས། །
གནས་གཅིག་ཡུན་རིང་ཆགས་སྡང་སྐྱེ་བའི་རྒྱུ། ། །
འདྲིས་བཤེས་མང་ན་ཕྱོགས་རིས་ཞེན་པ་འཕེལ། །
གསོག་རུས་མང་པོས་ལུས་ངག་དགེ་སྦྱོར་གཅོག །
འདྲིས་མེད་ཡུལ་དུ་འཁྱམས་ན་མི་འཐད་དམ། །
ཤ་ཚའི་གཏམ་ཡིན་རང་གི་སྙིང་ལ་བྲིས། །
ཞེས་དང་། དེ་བཞིན་དུ་ནམ་ཡང་དགེ་སྦྱོར་ལ་བརྩོན་ཞིང་མ་དག་རྟོག་ཚོགས་ཀྱི་
སྣང་བ་ཐམས་ཅད་དག་པའི་སྣང་བ་ཉིད་དུ་བསྒྱུར་བ་ལ་འབད་བརྩོན་བྱེད་དགོས་པ་
ཡིན་ཏེ། །
ཀུན་མཁྱེན་བླ་མའི་ཞལ་ནས་ཀྱང་།
སྐབས་སུ་རང་སྣང་མཐུན་པའི་གྲོགས་ལ་ལྟོས། །
རང་སྣང་ཤེས་པས་ཉམས་སྣང་གྲོགས་སུ་འཆར། །
སྐབས་སུ་མི་མཐུན་གནོད་པའི་རྐྱེན་སྣང་ལྟོས། །
འཁྲུལ་བ་ཞེན་ལོག་གནད་དུ་ཆེ་བ་ཡིན། ། །
སྐབས་སུ་གྲོགས་དང་གཞན་གྱི་བླ་མར་ལྟོས། །
བཟང་ངན་ཤེས་པས་ཉམས་ལེན་བསྐུལ་མ་ཡིན། །
སྐབས་སུ་མཁའ་ལ་འབྱུང་བཞིའི་ཆོ་འཕྲུལ་ལྟོས། །
སེམས་ཉིད་ངང་དུ་འབད་རྩོལ་ཞིག་པ་ཤེས། །
སྐབས་སུ་རང་གི་ཡུལ་མཁར་ལོངས་སྤྱོད་ལྟོས། །
121



ཧི་མ་ལའི་རིག་མཛོད་ཆེན་མོ།
སྒྱུ་མར་ཤེས་པས་འཁྲུལ་སྣང་ཞེན་པ་ལོག །
སྐབས་སུ་གཞན་གྱི་ནོར་དང་ལོངས་སྤྱོད་ལྟོས། །
སྙིང་རྗེར་ཤེས་པས་འཁོར་བའི་འདོད་པ་སྤོངས། ། །
མདོར་ན་སྣ་ཚོགས་སྣང་བའི་ཆོས་རྣམས་ལ། །
རང་བཞིན་བརྟགས་པས་བདེན་ཞེན་འཁྲུལ་བ་འཇིག །
ཅེས་དང༌། དེ་བཞིན་དུ་འཛིན་རྟོགས་ཀྱི་སྣང་བ་ཐམས་ཅད་དབྱིངས་སུ་དག་
ཅིང་། རང་གི་ཉེ་དུ་དང་མཛའ་བཤེས་སོགས་གང་ལ་ཡང་རྟག་ཏུ་སྙིང་པོ་མེད་པར་ཤེས་
དགོས་པ་ཡིན་ཏེ།
རྒྱལ་སྲས་རིན་པོ་ཆེས་ཀྱང་། །
ཉེ་དུ་ལ་སོགས་བརྩེ་བས་ཚེ་འདི་ཡི༑ །
ཕུན་ཚོགས་སྒྲུབ་ལ་ནན་གྱིས་བསྐུལ་བྱེད་མ། །
ཕན་པར་འདོད་ནས་གནོད་ལ་སྦྱོར་བྱེད་པའི། །
བླུན་པོ་ཚེ་འདི་དོན་གཉེར་དེ་དག་ཉིད། །
ཐར་པར་བྱ་ཕྱིར་ཚེ་འདི་བློས་བཏང་ནས། །
ཟབ་མོའི་ལམ་ལ་འབད་པར་བྱ་དགོས། །
དེ་དག་དོན་དུ་དེ་དག་སྤངས་ནས། །
དབེན་པར་བསྒྲུབ་ལ་བརྩོན་པ་ཤིན་ཏུ་གཅེས། །
འབྱོར་པའི་ཚེ་ན་བྲོས་ཀྱང་རྗེས་སུ་སྙེགས། །
རྒུད་པའི་ཚེ་ན་དྲུང་དུ་བསྙེགས་ཀྱང་འབྲོས། །
15



ཞལ་གདམས་བསྡུས་འགྲེལ་སྐོར།
བུ་ཡིས་རང་གི་ཕ་ཡང་གསོད་བྱེད་ན། ། །
ཉེ་དུ་རྣམས་ལ་སུ་ཞིག་ཡིད་རྟོན་བྱེད། །
མངོན་དུ་གྱུར་ན་དགའ་བའི་ཚུལ་སྟོན་ཅིང་། །
ལྐོག་ཏུ་གྱུར་ན་མི་སྙན་སྣ་ཚོགས་སྒྲོགས། ། །
ཕན་བཏགས་ལན་དུ་གནོད་པ་སྐྱེལ་བྱེད་པའི། །
བྱིས་པའི་གྲོགས་པོ་མཛའ་ཡང་ངེས་པར་བསླུ། །
འབྱོར་ཚེ་བཞིན་འཛུམ་ཁ་གསག་སྣ་ཚོགས་ཀྱིས། །
བདག་གི་འབྱོར་པ་ཐབས་ཀྱིས་འབྲལ་བྱེད་ཅིང་། །
རྒུད་ན་བཞིན་བསྡུས་འཐབ་ཅིང་ཅུང་ཟད་ཀྱང༌། །
ཕན་མེད་གཉེན་བཤེས་སྐྱོང་བ་འཁྲུལ་བར་ཟད། །
གཉེན་མང་དར་བ་སྡོང་ནས་ཕ་རོལ་འཇོམས། །
སོ་སོར་གྱེས་ན་ནང་དུ་ཆགས་སྡང་བྱེད། །
གལ་ལ་བབ་ན་ཕ་བུ་ཕན་ཚུན་གསོད། །
གཉེན་གྱིས་ཕན་བདེ་འགྲུབ་པ་ཤིན་ཏུ་དཀོན། །
ཞེས་དང་། དེ་བཞིན་དུ་རང་རང་གི་གཉེན་བཤེས་ཐམས་ཅད་སྡུག་བསྔལ་དང་
ཆགས་སྡང་སྐྱེ་བའི་རྒྱུ་ཉིད་དུ་གྱུར་པར་མ་ཟད། འདི་དག་ནི་ནམ་ཡང་རང་གི་ཚེ་འདིར་
ཇི་ལྟར་གཅེས་པར་བཟུང་ན་ཡང་ནམ་ཞིག་མི་རིང་བར་སོ་སོར་འབྲལ་བའི་རང་བཞིན་
དུ་གྱུར་པ་ཡིན་ཏེ།
126



ཧི་མ་ལའི་རིག་མཛོད་ཆེན་མོ།
ཁ་རག་པའི་ཞལ་ནས་ཀྱང་། །
ཚེ་འདིའི་ཕ་མ་བུ་ཚ་དང༌། །
གཉེན་གཞི་རྩ་ལག་ཐམས་ཅད་ཀུན། །
མགྲོན་པོ་གནས་མཐུན་ཚོགས་པ་འདྲ། །
འབྲེལ་མེད་ཡིད་ལ་གྱིས་ཤིག་ཨང་། ། །
ཞེས་དང་། དེ་བཞིན་དུ་རང་རང་གི་ཚེ་འདིའི་གཉེན་བཤེས་མཛའ་སྡེ་སོགས་སུ་
ཞིག་ཡིན་ཀྱང་ནམ་ཞིག་སོ་སོར་འབྲལ་བའི་རང་བཞིན་ཅན་དུ་ཤེས་དགོས་པ་ཡིན་ཏེ།
ཀུན་མཁྱེན་ཆེན་པོས་ཀྱང་།
བཟའ་ཚང་ཉེ་འབྲེལ་འདི་དང་དུས་རྟག་ཏུ། །
མི་འབྲལ་འགྲོགས་པར་འདོད་ཀྱང་འབྲལ་བར་ངེས། །
བཟང་པོའི་གནས་མལ་འདི་རུ་དུས་རྟག་ཏུ། །
མི་འབྲལ་འདུག་པར་འདོད་ཀྱང་འགྲོ་བར་ངེས། །
བདེ་སྐྱིད་ལོངས་སྤྱོད་འདི་དང་དུས་རྟག་ཏུ། །
མི་འབྲལ་སྤྱོད་པར་འདོད་ཀྱང་བོར་བར་ངེས། །
དལ་འབྱོར་མི་ལུས་མཆོག་འདི་དུས་རྟག་ཏུ། ། །
མི་འབྲལ་རྟག་པར་འདོད་ཀྱང་འཆི་བར་ངེས། །
བཟང་པོའི་བླ་མ་འདི་དང་དུས་རྟག་ཏུ། །
མི་འབྲལ་ཆོས་ཉན་འདོད་ཀྱང་བྲལ་བར་ངེས། །
དམ་པའི་གྲོགས་བཟང་རྣམས་དང་དུས་རྟག་ཏུ། །
12}



ཞལ་གདམས་བསྡུས་འགྲེལ་སྐོར།
མི་འབྲལ་འགྲོགས་པར་འདོད་ཀྱང་འབྲལ་བར་ངེས། །
དེ་རིང་ཉིད་ནས་བརྩོན་པའི་གོ་བགོས་ཏེ། །
འབྲལ་མེད་བདེ་ཆེན་གླིང་དུ་བགྲོད་རེ་རན། །
སྐྱོ་ཤས་གཏིང་ནས་སྐྱེ་བའི་གྲོགས་རྣམས་ལ། །
ཆོས་མེད་སྤྲང་བོ་བདག་གིས་དེ་སྐད་བསྐུལ། །
ཞེས་དང་། དེ་ལྟར་ཡིད་ལ་གོམས་ཤིང་དབེན་པར་སྡོད་པར་འདོད་པའི་ཆོས་
ལྡན་གྱི་སྐྱེ་བོ་དག་གིས་ནི། རྟག་ཏུ་འདུ་འཛི་སྐྱེ་བའི་ཡུལ་དང་སྡིག་གྲོགས་ངན་པ་སོགས་
སྤངས་ཤིང་ཐར་པའི་ལམ་དུ་བགྲོད་པར་བྱ་དགོས། དེ་ནི་ཇི་ལྟ་བུ་ཞིག་ཡིན་ནོ་ཞེ་ན། ཚེ་
རབས་ཐོག་མེད་ནས་ལས་མི་དགེ་བ་འབའ་ཞིག་ལ་བརྩོན་པ་མ་གཏོགས་ནམ་ཡང་དམ་
པའི་ཆོས་སྒྲ་ཙམ་མི་གྲགས་པའི་གནས་ངན་པ་ཆོས་མི་དར་བའི་ཡུལ་དང་། རྟག་ཏུ་
སེམས་ཅན་རྣམས་ཀྱི་རྒྱུད་མ་རུང་བ་ཉིད་དུ་གྱུར་ཞིང་ལོག་ལྟ་ཅན་སྡིག་པའི་གྲོགས་པོ་
ཡོད་པའི་གནས་ངན་པ་དང་། མ་ཟད་རང་རང་ཚེ་གང་འདུག་སའི་གནས་ངན་པ་
དཔེར་ན་བཙོན་དོང་ལྟ་བུའི་ཕ་ཡུལ་ངན་པ་དེ་དག་སོགས་སྤངས་པར་བྱས་པས་དབང་
གི་རང་ཉིད་རྟག་ཏུ་གཉེན་ལ་ཆགས་པ་དང་དགྲ་ལ་སྡང་བ་སོགས་ཆགས་སྡང་རྨོངས་
གསུམ་གྱི་ལས་མ་རིག་པ་ཀུན་ནས་ཉོན་མོངས་པ་རྣམས་རིམ་གྱིས་འགྲིབ་པར་འགྱུར་
བའི་རང་བཞིན་ཅན་དུ་ཤེས་དགོས། དེ་ལྟར་ཤེས་ན་དེ་ནི་སྔོན་བྱོན་དམ་པ་རྣམས་ཀྱི་
རྗེས་སུ་འཇུག་ཅིང་ཚེ་འདིར་མངོན་པར་སངས་རྒྱས་པར་འགྱུར་བ་ཡིན། ནམ་ཡང་
འཇིག་རྟེན་ཚེ་འདིའི་བྱ་བ་གང་ལ་ཡང་མི་ཆགས་པར་འཆི་ཁ་ཕན་པའི་དམ་ཆོས་རྣལ་
མ་ཞིག་རང་རང་གིས་བསྒྲུབ་པར་འདོད་ནས་བཟུང་སྟེ། སྔོན་བྱོན་གྱི་རིག་འཛིན་གོང་མ་
| 26



ཧི་མ་ལའི་རིག་མཛོད་ཆེན་མོ།
རྣམས་བཞུགས་པའི་གནས་དེར་རང་ཉིད་གཅིག་པུ་འདུག་པར་བྱ་དགོས། ནམ་ཡང་
གནས་དེར་བྱ་དང་རི་དྭགས་མ་གཏོགས་འཇིག་རྟེན་གྱི་མི་སོགས་གཅིག་ཀྱང་མེད་པ་
དང༌། གནས་དེར་ཉིན་མོ་མི་ཡི་འུར་ཟིང་དང་མཚན་མོ་ལྷ་འདྲེའི་ཀླག་བཅོལ་སོགས་
གང་ཡང་མེད་ཅིང་ཏིང་འཛིན་སྒོམ་པའི་གནས་མཆོག་བླ་ན་མེད་པ་དེ་ཉིད་ཡིན། དེ་རུ་
བསྡད་པར་བྱས་ན་རང་རྒྱུད་ཀྱི་ཆགས་སྡང་རྨོངས་གསུམ་གྱི་ཉོན་མོངས་པ་རྣམས་རིམ་
གྱིས་འགྲིབ་པར་འགྱུར་བ་དང་། མ་ཟད་གནས་དེར་སྡོད་པ་དེ་ནས་བཟུང་སྟེ། གནས་དེ་
ན་འདུ་འཛི་དང་རྣམ་གཡེང་ལ་སོགས་པའི་བྱ་བ་གང་ཡང་མེད་པས་རང་བཞིན་དུ་
གྱུར་པ་ཡིན་ནོ། །དེ་ལྟར་དབེན་པ་བསྟེན་པར་མ་བྱས་ན་རྟག་ཏུ་ལས་ཉོན་སོགས་ཀྱི་
དབང་དུ་གྱུར་ཏེ་རྟག་ཏུ་སྡུག་བསྔལ་དྲག་པོའི་འདམ་དུ་བྱིང་བར་འགྱུར་བ་ཡིན་ཏེ།
འབའ་ར་བས་ཀྱང་། །
མངའ་ཐང་རྒྱས་ཀྱིན་སྡུག་བསྔལ་ཆེ། །
གོང་མའི་སེམས་འཛིན་འོག་མའི་སྐྱོངས། །
མཉམ་པའི་གཉའ་སྡོངས་ནོར་གྱི་གཏེར། །
སྡུག་བསྔལ་སྐྱེལ་བསུ་སངས་དུས་མེད། །
ཕུན་སུམ་ཚོགས་ཀྱང་བདེ་སྐྱིད་དཀའ། །
སེམས་སྐྱོ་བ་བསྐྱེད་ལ་རི་ཁྲོད་འགྲིམས། །
ཞེས་དང་། དེ་བཞིན་དུ་འཁོར་བ་འདི་སྡུག་བསྔལ་ཡིན་པར་ཤེས་ཤིང་དམ་ཆོས་
རྣམ་དག་གཅིག་སྒྲུབ་པ་ལ་བརྩོན་པར་བྱས་ན། ནམ་ཞིག་རང་རྒྱུད་ལ་དམ་པའི་ཡོན་
ཏན་རྣམས་མ་འབད་ཤུགས་ཀྱིས་འབྱུང་བར་འགྱུར་བ་ཡིན་ཏེ། །
12ty



ཞལ་གདམས་བསྡུས་འགྲེལ་སྐོར།
ཀུན་མཁྱེན་བླ་མའི་ཞལ་ནས་ཀྱང་།
འཁོར་བའི་ཆོས་ལ་དགོས་མེད་རྒྱབ་ཏུ་བོར། །
མྱང་འདས་བདེ་བ་མི་འདོད་ངང་གིས་འོང་། །
དཀར་པོའི་ཆོས་ལ་དད་བརྩོན་ཕྱོགས་མེད་ཀྱིས། །
བདེ་སྐྱིད་དམ་ཆོས་མི་འདོད་ངང་གིས་འོང་། ། །
ཅི་སྤྱོད་བླ་མ་དམ་པའི་གསུང་བཞིན་སྒྲུབས། །
ཟབ་མོའི་གདམས་པ་མི་འདོད་ངང་གིས་འོང་། །
ཚད་མེད་བཞི་ལ་རང་གི་སེམས་སྦྱོངས་དང་། །
གཞན་དོན་འགྲོ་དོན་མི་འདོད་ངང་གིས་འོང་། །
འདོད་བློ་བོར་ལ་ཅི་ཡོད་ཚོགས་སུ་ཐོངས། །
ལོངས་སྤྱོད་འབྱོར་པ་མི་འདོད་ངང་གིས་འོང་། །
སངས་རྒྱས་དགོངས་པ་འདུ་འབྲལ་མེད་པ་སྒོམས། །
འཁྲུལ་སྣང་བདག་འཛིན་ངང་གིས་སྟོངས་པར་འོང་། །
གཞུང་བཞིན་བསྒྲུབས་ན་དེ་ལྟར་འོང་བར་ངེས། །
ཞེས་དང་། གོང་དུ་བཤད་པ་ལྟར་རང་རང་དམ་པ་རྣམས་ཀྱི་རྗེས་སུ་འཇུག་པར་
འདོད་ནས་བཟུང་སྟེ་འཆི་བ་མི་རྟག་པ་འདི་ཉིད་ཡིད་ལ་ཨེ་དྲན་བལྟས་ཤིང་དབེན་
པར་གཅིག་ཏུ་སྡོད་ཅིང་སྒྲུབ་པ་ཉམས་སུ་ལེན་དགོས་པ་ཡིན་ཏེ།
རྗེ་མི་ལས་ཀྱང་། །
ང་འཆི་བས་འཇིགས་ནས་རི་ལ་ཕྱིན། །
133



ཧི་མ་ལའི་རིག་མཛོད་ཆེན་མོ།
ནམ་འཆི་ཆ་མེད་བསྒོམས་བསྒོམས་ནས། །
འཆི་མེད་གཉུག་མའི་བཙན་ས་ཟིན། །
ང་འཆི་བའི་འཇིགས་པ་བོར་ཏེ་ཐལ། །
ཞེས་དང་། དེ་བཞིན་དུ་རང་རང་སྔོན་བྱོན་དམ་པའི་རྗེས་སུ་འཇུག་ཅིང་དབེན་
པར་སྡོད་ཅིང་འཆི་བ་མི་རྟག་པ་འདི་ཉིད་གཅིག་པུ་བསྒོམས་པར་བྱས་ན། འདི་ནི་ཆོས་
ཕུང་བརྒྱད་ཁྲིའི་སྙིང་པོ་བླ་ན་མེད་པ་ཉིད་དུ་གྱུར་ཅིང་རང་རྒྱུད་ལ་དམ་པའི་ཡོན་ཏན་
དྲི་མ་མེད་པ་དེ་དག་ངམ་ངམ་ཤུགས་ཀྱིས་འབྱུང་བར་འགྱུར་བ་ཡིན་ཏེ།
ཇི་སྐད་དུ།
ཇི་ལྟར་མ་ལ་ཡ་ཡི་ནགས་ཀླུང་དུ། །
རྣམ་པར་འཁྱམས་པའི་སྡོང་དུམ་ཕལ་བ་ཡང་། །
ཡལ་འདབ་བརླན་པས་བཙན་དན་དྲི་བསུང་ལྟར། །
གང་ལ་བསྟེན་པ་དེ་ཡི་རྗེས་སུ་འགྲོ། །
ཞེས་དང་། དེ་ལྟ་བུའི་དམ་པའི་ཡོན་ཏན་དྲི་མ་མེད་པ་ཞིག་རྒྱུད་ལ་འབྱུང་བར་
འདོད་ན་འཇིག་རྟེན་ཆོས་བརྒྱུད་ཀྱི་རྙེད་བདེ་གྲགས་སྟོད་འབའ་ཞིག་ལ་ནམ་ཡང་
བརྩོན་པར་མི་བྱེད་པར་སྙིང་པོ་ལྷ་ཆོས་ལ་འབད་པར་བྱ་དགོས་པ་ཡིན་ཏེ།
ཀློང་ཆེན་གྱི་ཞལ་ནས། །
གྲོང་དང་དགོན་པ་རི་ཁྲོད་ལ་སོགས་པ། །
གང་དུ་བསྡད་ཀྱང་དགོས་མཛའ་མི་འཚོལ་ཞིང་། །
སུ་དང་འགྲོགས་ཀྱང་མི་མཛའ་མི་འཁོན་པར། །
{3|



ཞལ་གདམས་བསྡུས་འགྲེལ་སྐོར།
རང་ཚུགས་འཛིན་པ་ཁོ་བོའི་སྙིང་གཏམ་ཡིན། །
ནང་དུ་སྡོད་ཚེ་ཁང་བའི་བཀོད་ལ་སོགས། །
དབེན་པའི་ཁོང་ནས་ཕུན་ཚོགས་སྒྲུབ་པ་ཡང་། །
དོན་ཆུང་ལས་ལ་མི་ཚེ་ཟད་པའི་རྒྱུ། །
བྱ་བ་གཏོང་བ་ཁོ་བོའི་སྙིང་གཏམ་ཡིན། །
ཞེས་དང་། དེ་ཡང་སྔོན་བྱོན་གྱི་དམ་པ་རྣམས་ཀྱིས་ཀྱང་དེ་ལྟར་ཚེ་འདིའི་བྱ་བ་
བསྒྲུབས་ནས་སངས་རྒྱས་ཐོབ་པ་མ་ཡིན་པར་དབེན་པར་གཅིག་ཏུ་བསྡད་ནས་སྒྲུབ་པ་
ཉམས་སུ་བླངས་ཤིང་སངས་རྒྱས་པར་མཛད་པ་ཡིན་ཏེ།
ཆོས་བཞི་རིན་པོ་ཆེའི་ཕྲེང་ལས་ཀྱང་།
སྔོན་གྱི་སྐྱེ་བོ་དམ་པ་མཆོག་རྣམས་ཀྱང་། །
དབེན་པར་གནས་ལས་བདུད་རྩི་བརྙེས་ཞེས་གསུངས། །
ཞེས་དང་། དེ་བཞིན་དུ་རྟག་ཏུ་འཇིག་རྟེན་ཆོས་བརྒྱད་ཀྱི་བྱ་བ་མཐའ་དག་དོར་
ཞིང་ཚེ་འདིར་ཟུང་འཇུག་རྡོ་རྗེ་འཆང་གི་གོ་འཕང་བླ་ན་མེད་པ་ཞིག་འཐོབ་པར་
འདོད་ནས། ནམ་ཡང་དབེན་པའི་གནས་སུ་རང་ཉིད་གཅིག་པུ་སྡོད་པར་བྱས་ན་རང་
རྒྱུད་ལ་དད་དང་ངེས་འབྱུང་སོགས་དགེ་སྦྱོར་གྱི་བྱ་བ་ཐམས་ཅད་དཔེར་ན་ཡར་ངོའི་
ཟླ་བ་བཞིན་གོང་ནས་གོང་དུ་མ་འབད་ངང་གིས་འཕེལ་བར་འགྱུར་བ་དང་། མ་ཟད་
རང་རྒྱུད་ཀྱི་སྒྲིབ་གཉིས་ཀྱི་དྲི་མ་མཐའ་དག་དག་ཅིང་རིག་པ་དྭངས་པའི་དབང་གིས་
དམ་པའི་ཆོས་ཟབ་མོ་སྒྲུབ་པར་བྱེད་པ་ལ་སྤྲོ་བ་སྐྱེ་བར་འགྱུར་བ་དང་། གནས་ལུགས་ཀྱི་
དོན་ཉམས་སུ་ལེན་པའི་ཚེ་ན་དེ་ལ་ངེས་པའི་ཤེས་པ་སྐྱེ་ཞིང་ཐེ་ཚོམ་གྱི་མུན་པ་དང་
！32



ཧི་མ་ལའི་རིག་མཛོད་ཆེན་མོ།
བྲལ་ནས་ཆོས་ཉིད་ཀྱི་དོན་རྒྱུད་ལ་སྐྱེ་བར་འགྱུར་བ་ཡིན་པས་རྟག་ཏུ་དབེན་པར་
གནས་ཤིང་དམ་པའི་ཆོས་ལ་བརྩོན་པ་བྱེད་དགོས། དེ་ལྟར་མི་བྱེད་པར་རང་རང་ཚེ་
འདིར་འདུ་འཛི་དང་རྣམ་གཡེང་ལེ་ལོ་སོགས་མང་དུ་འཕེལ་བའི་ཕ་ཡུལ་དང་དགོན་སྡེ་
སོགས་ལ་ཆགས་པར་བྱས་ན། དེ་དག་ནི་འཁོར་བར་འཆིང་བྱེད་ཀྱི་རྒྱུ་མ་གཏོགས་མེད་
པ་ཡིན་པས་སྤངས་པར་བྱེད་དགོས་པ་ཡིན་ཏེ།
དཔལ་སྤྲུལ་རིན་པོ་ཆེའི་ཞལ་ནས་ཀྱང་།
ཡུལ་དགོན་འབྲེལ་བའི་དགེ་འདུན་གྱི་སྡེ་ན། །
སྙིང་པོ་མེད་པའི་རྣམ་གཡེང་ནི་འདུ་ལོང་། །
བྱ་བྱེད་བྲེལ་དོའི་ལས་ཀ་འདི་མཐོང་ནས། །
ཨ་བུའི་སེམས་པ་དབེན་རི་ལ་ཤོར་སོང་། ། །
ཞེས་དང་། དེ་བཞིན་དུ་དབེན་པར་དམ་ཆོས་སྒྲུབ་པའི་ཁོམ་པ་མེད་ཀྱང་། རྟག་
ཏུ་ཡུལ་དུས་གང་དུ་བསྡད་ཀྱང་རང་སེམས་རང་གིས་དཔེར་ན་རྨ་ཅན་བཞིན་དུ་སྲུང་
པར་བྱེད་དགོས་པ་ཡིན་ཏེ།
ཡང་དེ་ཉིད་ལས། །
མདོར་ན་རང་ཉིད་གཅིག་པུར་གནས་ཀྱང་རུང་། །
མི་མང་གསེབ་ཏུ་ཀུན་སྤྱོད་འདྲེས་ཀྱང་རུང་། །
རང་གི་སེམས་ལ་བརྟགས་དཔྱད་རིམ་དུ་གྱིས། །
དགེ་སྡིག་གཉིས་ཀ་རྣམ་རྟོག་ཁོ་ན་ཡིན། །
དམུ་རྒོད་སྐྱེ་བོ་མགུ་རུང་མ་མགུ་རུང་། །
333



ཞལ་གདམས་བསྡུས་འགྲེལ་སྐོར།
བླུན་པོ་རྣམས་ཀྱིས་བསྟོད་དམ་སྨད་ཀྱང་རུང་། །
ཤི་ཚེ་རང་ལ་འགྱོད་པ་མེད་པ་ཞིག །
བྱུང་ཚེ་དེ་ལས་ལྷག་པའི་ཆོས་མི་དགོས། །
ཞེས་དང་། དེ་ལྟར་རྟག་ཏུ་དབེན་པར་གནས་ཤིང་སྒྲུབ་པ་ཉམས་སུ་ལེན་པའི་
གནས་ལ་བརྩོན་པར་བྱེད་དགོས་པ་ཡིན་ཏེ།
ཤར་ཙོང་ཁ་པས།
བཀའ་དང་བསྟན་བཅོས་ཇི་སྙེད་གསུངས་དེ་ཡི། །
དགོངས་དོན་ཡོངས་འཛིན་བཟང་པོས་བསྟན་དོན་ལ། །
དབེན་པའི་གནས་སུ་གྲོགས་མེད་གཅིག་པུ་རུ། ། །
གཡེང་བ་སྤངས་ཏེ་རྩེ་གཅིག་གནས་པར་བྱ། །
ཞེས་དང་། དེ་བཞིན་དུ་ནམ་ཡང་ཚེ་གཅིག་སངས་རྒྱས་ཐོབ་པར་བྱ་བའི་དོན་དུ་
ཡུལ་དཀོན་མཆོག་གསུམ་ལ་སྐྱབས་སུ་འགྲོ་ཞིང་དབེན་པར་གནས་ལུགས་ཀྱི་དོན་ལ་
མཉམ་པར་བཞག་སྟེ་བསམ་པ་བྱང་ཆུབ་མཆོག་ཏུ་སེམས་བསྐྱེད་པར་བྱ་དགོས་པ་ཡིན་
འདི་སྐད་དུ། །
ཨེ་མ་དེང་ནས་བཟུང་སྟེ་བྱང་ཆུབ་སྙིང་པོའི་བར། །
དཀོན་མཆོག་སྐྱབས་འགྲོ་བྱང་ཆུབ་སེམས་བསྐྱེད་ནས། །
དབེན་པའི་གནས་སུ་བླ་མ་བསྟེན་པ་ཡིས། །
མན་ངག་ཉམས་བླངས་དགེ་རྩ་བྱང་ཆུབ་བསྔོ། །
134



ཧི་མ་ལའི་རིག་མཛོད་ཆེན་མོ།
ཞེས་དང་། དེ་ལྟར་མཆོག་གསུམ་ལ་སྐྱབས་སུ་འགྲོ་ཞིང་བྱང་ཆུབ་མཆོག་ཏུ་
སེམས་བསྐྱེད་ཅིང་འདུས་བྱས་ཐམས་ཅད་མི་རྟག་པའི་རང་བཞིན་ཉིད་དུ་ཤེས་ཤིང་
བརྩིག་པའི་མཐའ་འགྱེལ་མཐོན་པོའི་མཐའ་ལྷུང་བསགས་པའི་མཐའ་ཟད་འདུས་པའི་
མཐའ་འབྲལ་དགོས་པ་མ་གཏོགས་མེད་པ་ཡིན་ཏེ།
ཀུན་མཁྱེན་ཆེན་པོས། །
ཀྱེ་མ་གྲོགས་དག་དལ་འབྱོར་རྙེད་གྱུར་ཀྱང་། །
སང་དང་འཇིག་རྟེན་ཕྱི་མའི་སྣང་བ་གཉིས། །
སྔོན་དུ་གང་འབྱུང་བདག་ལ་ཆ་ཡོད་དམ། །
འཆི་དུས་ཅི་བྱེད་དེ་དུས་སུ་ལ་རེ། །
དེ་བས་ད་ལྟ་འཆི་འམ་གཏོལ་མེད་ཀྱི། །
ཅི་འགྲུབ་དགེ་ལ་དེ་རིང་བསྟུན་ཏེ་བྱ། །
ཞེས་དང་། དེ་བཞིན་དུ་སྣོད་བཅུད་གང་ལ་བསམ་ཀྱང་ཐམས་ཅད་མི་རྟག་
འཇིག་པའི་ཆོས་ཅན་མ་གཏོགས་མེད་པའི་ཚེ་འདི་ཉིད་དུ་བླ་མེད་བྱང་ཆུབ་གསུམ་གྱི་
གོ་འཕང་བླ་ན་མེད་པ་ཞིག་འཐོབ་པར་བྱ་བའི་ཕྱིར་དུ་གྲོགས་མེད་གཅིག་པུར་རང་
ཉིད་ཀྱིས་དབེན་པ་བསྟེན་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱི་
ལག་ཏུ་ལེན་པར་བྱ་བ་ཡིན་ཞེས་པས་དོན་སླར་བསྡུས་ན་རང་གི་ཕ་ཡུལ་སོགས་ཡུལ་
ངན་པ་དེ་དག་སྤངས་པར་བྱས་ཏེ། མི་མེད་དབེན་པའི་རི་ངོགས་སུ་ཐེག་པ་རིམ་དགུའི་
ཆོས་ཚུལ་རྒྱ་མཚོ་ལྟ་བུའི་གནད་གོམས་པར་བྱེད་དགོས་པར་བསྟན་པ་ཡིན་ནོ། །
ཡུན་རིང་འགྲོགས་པའི་མཛའ་བཤེས་སོ་སོར་འབྲལ། །
135



ཞལ་གདམས་བསྡུས་འགྲེལ་སྐོར།
འབད་པའི་བསྒྲུབས་པའི་ནོར་རྫས་ཤུལ་དུ་ལུས། །
ལུས་ཀྱི་མགྲོན་ཁང་རྣམ་ཤེས་མགྲོན་པོས་བོར། །
ཚེ་འདི་བློས་བཏང་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་
ཅན་སོགས་གང་ལ་བསམ་ཡང་སྐད་ཅིག་ཙམ་ཡང་སྡོད་པ་མེད་པར་སྔ་ཕྱི་འགྱུར་ཞིང་
འཇིག་པའི་ཆོས་ཅན་མ་གཏོགས་མེད་པ་དང༌། མ་ཟད་ད་ལྟ་རང་གི་གཉེན་ཉེ་དུ་གྲོགས་
དགའ་མཛའ་སོགས་ཀྱང་ཞག་དང་ཉིན་མཚན་སོགས་སུ་སོ་སོར་མི་རྟག་འབྲལ་བའི་
ཆོས་ཅན་ཉིད་དུ་ངེས་པ་དང་། དེ་ལས་གཞན་ད་ལྟ་རང་གིས་གཅེས་པར་བཟུང་བའི་སྒྱུ་
ལུས་འདི་ཉིད་ལ་བསམ་ན་ཡང་མཐར་མི་རྟག་འཇིག་པའི་ངང་ཚུལ་ཅན་དུ་གྱུར་པ་
ཡིན་ཏེ། ད་སྔོན་འཇིག་རྟེན་འདིར་ཐོབ་ཐང་ཅན་གྱི་འཁོར་རྒྱལ་སོགས་དང་དམའ་མོ་
འབུ་སྲིན་ཡན་ཆད་མ་ཤི་ལུས་ནས་བསྡད་པ་གཅིག་ཀྱང་མེད་པ་དང་། དེ་དག་རང་རང་
གིས་གཅེས་པར་བསྐྱངས་པའི་ལུས་འདི་ཉིད་ཀྱང་ཤུལ་དུ་བཞག་ནས་འགྲོ་བར་བྱས་པ་
མ་གཏོགས་ལུས་འདི་ཉིད་ཁྱེར་ནས་སོང་བ་གཅིག་ཀྱང་མེད་པ་དང་། ད་ལྟ་རང་རང་
གིས་ཚེ་གང་བོར་འབད་བརྩོན་བྱས་པའི་ནོར་རྫས་སོགས་ཀྱང་ཟས་ཁམ་གཅིག་དང་
གོས་སྣ་གཅིག་འཁྱེར་དབང་མེད་པར་འགྲོ་བར་བྱེད་དགོས་པ་ཡིན་པས། ད་ནི་རང་རང་
གིས་དལ་འབྱོར་གྱི་ལུས་རྟེན་འདི་ལ་སྙིང་པོ་ཡང་དག་གཅིག་བླང་བར་མ་བྱས་ན་ཕྱིས་
ནས་འཇིག་རྟེན་གྱི་གནས་རིས་མཐོ་དམན་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་
ཡིན་པའི་སྙིང་པོ་མེད་པར་ཤེས་དགོས་པ་ཡིན་ཏེ། །
13(6



ཧི་མ་ལའི་རིག་མཛོད་ཆེན་མོ།
ཀུན་མཁྱེན་ཆེན་པོས་ཀྱང་། །
འཇིག་རྟེན་འདི་ན་རྟག་པ་འགའ་མེད་དོ། །
སྣོད་ཀྱི་འཇིག་རྟེན་གླིང་བཞི་རི་རབ་དང་། །
ཉི་ཟླ་གཟའ་སྐར་འདོད་ལྷའི་སྐྱེད་མོས་ཚལ། །
བསམ་གཏན་གནས་དང་བཅས་པ་མ་ལུས་ཀུན། །
མེ་བདུན་ཆུ་གཅིག་རླུང་གིས་གཏོར་བའི་ཚེ། །
སྐྲ་རྩེའི་ལྷག་རོལ་ཙམ་ཡང་མི་ལུས་ཤིང་། །
ཞིག་ནས་སྟོང་སྟེ་ནམ་མཁའ་གཅིག་ཏུ་འགྱུར། །
སོས་ཀ་དབྱར་དང་སྟོན་དུས་དགུན་དང་དཔྱིད། །
ལོ་ཟླ་ཚེས་གྲངས་སྐད་ཅིག་འགྱུར་བ་སྟེ། །
ཁ་སང་དེ་རིང་སང་དུ་འཕོ་བ་བཞིན། །
ཞེས་དང་། དེ་བཞིན་དུ་སྣོད་བཅུད་གང་ལ་བསམ་ཡང་མི་རྟག་པར་འགྱུར་བའི་
རང་བཞིན་ཅན་མ་གཏོགས་རྟག་བརྟན་འཕོ་འགྱུར་ཅན་གྱི་ཆོས་གང་ཡང་བཙལ་རྒྱུ་
མེད་པར་ཤེས་དགོས། འཇིག་རྟེན་འདིར་ལན་གཅིག་སྐྱེས་པའི་སྐྱེ་བོ་ཕོ་མོ་རྒན་གཞོན་
སུ་དང་སུ་ཞིག་ཡིན་ཀྱང་ནམ་ཞིག་ཕྱི་མའི་ཡུལ་དུ་གཅིག་པུར་འགྲོ་བ་མ་གཏོགས་ཕ་མ་
མིང་སྲིང་སུ་ཡིན་ཡང་སྐྱོབ་པ་མེད་པར་འཆི་དགོས་པ་ཡིན་ཏེ།
དེ་ཉིད་ལས།
བཅུད་ཀྱི་སེམས་ཅན་མི་རྟག་འགྱུར་བ་སྟེ། །
བདག་གིས་དྲན་དུས་ས་སྟེང་མི་རྣམས་ལས། །
137



ཞལ་གདམས་བསྡུས་འགྲེལ་སྐོར།
རྒན་རབས་གཞོན་རབས་སྐལ་མཉམ་དུ་མ་ལས། །
ཕ་མ་མཛའ་བཤེས་གཉེན་འདུན་བྲན་དང་འཁོར། །
ཁྱིམ་གང་ནང་ནས་ལྷན་ཅིག་འཚོགས་རྣམས་ལས། །
ཕལ་ཆེར་འདས་ཤིང་མི་རྟག་སྐྱོ་བ་འཕེལ། །
ཞེས་དང་། དེ་བཞིན་དུ་རང་གཞན་སུ་ཞིག་ཡིན་ཡང་ཐམས་ཅད་མཐོ་དམན་
མེད་པར་ཀུན་གྱིས་རང་རང་ནམ་འཆི་ཆ་མེད་ཡིད་ལ་བཞག་ནས་ཕྱི་མར་ཕན་པའི་
དམ་ཆོས་ཡང་དག་གཅིག་བསྒྲུབ་པར་བྱ་དགོས་པ་ཡིན་ཏེ།
དེ་ཉིད་ལས། །
དེ་རིང་དོ་ནུབ་སང་ཉིན་མི་འཆི་ཞེས། །
རེ་ཞིག་བརྟགས་པས་འདུག་པར་རིགས་མ་ཡིན། །
གློ་བུར་རྐྱེན་གྱིས་མི་རྟག་གཡོ་བར་འགྱུར། །
དེ་བས་དེ་རིང་ཉིད་ནས་བརྩོན་པར་རིགས། །
ཞེས་དང་། དེ་བཞིན་དུ་མདང་སུམ་སྐྱེས་པའི་བུ་ཆུང་ཡིན་ཡང་ཚེ་ལ་རྟག་པ་
མེད་པར་འཆི་ལ་ཉིན་རེར་བཞིན་དུ་ཉེ་བར་གྱུར་པ་ཡིན་ཏེ།
ཀ་ནི་ཀའི་སྤྲིངས་ཡིག་ལས།
འཆི་བདག་སུ་དང་མི་བཤེས་པས། །
གློ་བུར་དག་ཏུ་འབབ་འགྱུར་བས། །
སང་དག་བྱ་ཞེས་མ་བྱས་པར། །
དམ་པའི་ཆོས་ལ་བསྒྱུར་ཏེ་མཛོད། །
1 38



ཧི་མ་ལའི་རིག་མཛོད་ཆེན་མོ།
འདི་སང་དེ་ནི་འདི་བྱ་ཞེས། །
བྱ་བ་མི་ལ་བཟང་པོ་མིན། །
ནམ་ཞིག་ཁྱོད་ནི་མེད་འགྱུར་བའི། །
སང་དེ་གདོད་མི་ཟ་བར་འོང་། །
ཞེས་དང༌། དེ་བཞིན་དུ་སང་དང་གནང་གིས་མི་ཚེ་གཅིག་པོ་འདི་ཉིད་ཟད་པར་
བྱས་ན། ནམ་ཞིག་རང་ཉིད་གཅིག་པུ་ཕྱི་མའི་ལམ་དུ་འགྲོ་ཞིང་གཉེན་བཤེས་མཛའ་སྡེ་
སུ་ཡིས་ཀྱང་ཕན་པ་མེད་པར་ཤི་དགོས་པ་ཡིན་ཏེ།
རྒྱལ་པོ་ལ་གདམས་པའི་མདོ་ལས།
སྐད་ཅིག་ཙམ་ཡང་འབྲལ་བར་མི་ཕོད་པའི། །
གཉེན་དང་ནོར་རྫས་ཡུལ་མཁར་ཀུན་བོར་ནས། །
བདག་ཉིད་གཅིག་པུ་འཇིགས་པའི་ལམ་དུ་འགྲོ། །
ཅི་ཙམ་སྡིག་དང་བསྡོས་ནས་ནོར་བསགས་ཀྱང་། །
སྡིག་པའི་རྣམ་སྨིན་རྨོངས་པ་བདག་ཉིད་འཁུར། །
བསགས་པའི་ནོར་ནི་ཁོང་དག་བུ་ཚས་ཁྱེར། །
དེ་ཕྱིར་བསགས་པའི་ནོར་གྱིས་ཅི་ཞིག་ཕན། །
ཞེས་དང་། དེ་བཞིན་དུ་ནམ་ཞིག་འཆི་བའི་ཚེ་ནོར་རྫས་གང་ཡང་རྗེས་སུ་མི་
འབྲངས་པར་གཅེར་བུ་ལག་སྟོང་འཆན་དུ་བཅུག་ནས་འགྲོ་དགོས་པ་ཡིན་ཏེ།
ལུང་གཞི་ལས། །
འཆི་བ་ལ་ནི་ནོར་རྗེས་འབྲངས་མི་འགྱུར། །
139



ཞལ་གདམས་བསྡུས་འགྲེལ་སྐོར།
ཉེ་དུ་མ་ཡིན་གྲོགས་མིན་བུ་མ་ཡིན། །
ཞེས་དང་། ནམ་ཡང་བདག་གི་བརྩེ་བ་ཤིན་ཏུ་ཆེ་བའི་གྲོགས་ནི། རང་རང་
འཇིག་རྟེན་འདིར་ཐོན་ནས་བཟུང་དཀའ་སྡུག་གང་ལ་ཡང་མ་འཛེམས་པར་ཟས་ཀྱི་
ཕུད་བྱིན་གོས་ཀྱི་རྩེའི་གཡོག་ཅིང་ཡུན་རིང་བྱམས་པའི་སེམས་ཀྱིས་བསྐྱངས་པའི་
གཏན་དུ་འགྲོགས་པར་བྱས་པའི་བདག་ཉིད་ཅན་གྱི་ཕ་དང་མ་གཉེན་མཛའ་བཤེས་
སོགས་ཐམས་ཅད་གང་ལ་བསམ་ཀྱང་ད་ལྟ་ཐམས་ཅད་གཅིག་ཀྱང་མེད་པར་ཕྱི་མའི་
ལམ་དུ་སོང་ནས་རང་རང་གི་ལས་དཀར་ནག་གི་རྗེས་སུ་འབྲང་པ་མ་གཏོགས་ཅི་ཡང་
མེད། མ་ཟད་འཇིག་རྟེན་འདིར་མཐོན་པོའི་ཐོབ་ཅན་གྱི་བླ་ཆེན་དཔོན་ཆེན་སོགས་སྔར་
ཡོད་ཐམས་ཅད་ད་ལྟ་བསམ་ན་མིང་ཙམ་ལས་མེད། སྔོན་ནོར་རྫས་ལོངས་སྤྱོད་སྟོབས་
འབྱོར་སོགས་མཛེས་མའི་རྒྱུན་མཁས་པའི་ཡོན་ཏན་སོགས་གང་ལ་བསམ་ཀྱང་ད་ལྟ་
གང་ཡང་མེད་པ་འདི་དག་ཐམས་ཅད་འདུས་བྱས་མི་རྟག་པའི་རང་བཞིན་ཡིན་པར་
ཤེས་དགོས་པ་ཡིན་ཏེ།
དཔལ་སྤྲུལ་རིན་པོ་ཆེས།
རྟག་བརྟན་རྡོ་རྗེའི་སྐུ་མཆོག་ཉེར་སྨིན་པ། །
ཐུབ་དབང་མཚན་དཔེའི་ཉི་མ་ཡོལ་མཛད་ན། །
སྙིང་པོ་མེད་པའི་ཆུ་ཤིང་རུལ་ལྟའི་ལུས། །
འཇིག་སླ་ངེས་པ་མེད་དོ་སྙིང་གི་བུ། །
ཞེས་དང་། དེ་བཞིན་དུ་ད་ལྟ་སེམས་ཅན་རང་རང་གིས་ཚེ་གང་གཅེས་པར་
བསྐྱངས་པའི་ལུས་འདི་ཉིད་ཀྱང་སྙིང་པོ་མེད་པར་ཤེས་ཤིང་གཉེན་བཤེས་མཛའ་སྡེ་
]4[i



ཧི་མ་ལའི་རིག་མཛོད་ཆེན་མོ།
གང་ལ་ཡང་མི་ཆགས་པར་ལུས་རྟེན་འདི་ལ་བརྟེན་ནས་ཕྱི་མར་ཕན་པའི་དམ་ཆོས་
ཤིག་བཙལ་བར་བྱ་དགོས་པ་ཡིན་ཏེ། །
ཆོས་བཞི་ལས།
ལྷན་གཅིག་འདུས་པའི་ལུས་ཀྱང་སོ་སོར་འབྲལ། །
མཛའ་བཤེས་གཉེན་འདུན་སྲེད་པས་ཅི་ཞིག་བྱ། །
ཐམས་ཅད་བོར་ཏེ་གཅིག་པུར་འགྲོ་དུས་ན། །
སུ་ཉེ་སུ་མཛའ་ཇི་རྙེད་ཡོད་གྱུར་ཀྱང་། ། །
བདག་གི་ཕྱི་བཞིན་འགྲོ་བ་གཅིག་ཀྱང་མེད། ། །
ཞེས་དང་། དེ་བཞིན་ནམ་ཞིག་གཅིག་པུར་འཆི་བའི་དུས་ལ་བབ་པའི་ཚེ་ན།
དཀར་པོ་ལས་ཀྱི་འབྲས་བུ་མ་གཏོགས་སུ་དང་གང་གིས་མི་ཕན་པར་མུན་ནག་ཕྱི་མའི་
ཡུལ་དུ་འགྲོ་བར་ཤེས་དགོས་པ་ཡིན་ཏེ། །
རྒྱལ་པོ་ལ་གདམས་པའི་མདོ་ལས།
དུས་ཀྱི་ཉེན་ཏེ་རྒྱལ་པོ་འགྲོ་གྱུར་ན། །
ལོངས་སྤྱོད་མཛའ་དང་བཤེས་རྣམས་རྗེས་མི་འབྲང་། །
སྐྱེས་བུ་དག་ནི་གང་ནས་གར་འགྲོ་ཡང་། །
ལས་ནི་གྲིབ་མ་བཞིན་དུ་རྗེས་སུ་འབྲང་། །
ཞེས་དང་། དེ་བཞིན་དུ་སེམས་ཅན་རང་རང་གིས་བྱས་པའི་ལས་ཀྱི་འབྲས་བུ་ནི་
ཆུད་མི་ཟ་བར་མྱོང་བར་ངེས་པ་ཡིན་ཏེ།



ཞལ་གདམས་བསྡུས་འགྲེལ་སྐོར།
ལས་བརྒྱ་པ་ལས།
ལུས་ཅན་དག་གི་ལས་རྣམས་ནི། །
བསྐལ་བ་བརྒྱར་ཡང་ཆུད་མི་ཟ། །
ཚོགས་ཤིང་དུས་ལ་བབས་པ་ན། །
འབྲས་བུ་ཉིད་དུ་སྨིན་པར་འགྱུར། །
ཞེས་དང་། དེ་ལྟར་ལས་ཀྱིས་བྱས་པའི་འབྲས་བུ་ནི་ད་ལྟ་མི་མངོན་པར་ནམ་
ཞིག་མི་བསླུ་བར་རང་བྱས་རང་གིས་མྱོང་བར་ཤེས་དགོས་པ་ཡིན་ཏེ།
ཡོན་ཏན་མཛོད་ལས།
ས་བླ་མཐོན་པོར་གཤེགས་པའི་མཁའ་ལྡིང་གི །
གྲིབ་མ་རེ་ཞིག་བལྟ་བར་མི་མངོན་ཡང་། །
ལུས་ཅན་དག་དང་འདུ་འབྲལ་སྤངས་པ་བཞིན། །
ཚོགས་ཤིང་དུས་ལ་བབ་ཚེ་ལྷག་པར་མངོན། །
ཞེས་དང༌། དེ་ལྟར་མི་ཤེས་པར་འཇིག་རྟེན་འཁོར་བའི་གནས་འདིར་ཚེ་འདིའི་
བྱ་བ་འབའ་ཞིག་དོན་གཉེར་བྱས་ཏེ་སྡོད་པར་བྱེད་པ་མ་ཡིན་པར་ཕྱི་མར་ཕན་པའི་
སྙིང་པོ་དམ་ཆོས་ལ་བརྩོན་པར་བྱ་དགོས། སྤྱིར་གོང་དུ་བཤད་པ་ལྟར་འདུས་བྱས་ཀྱི་
ཆོས་གང་ལ་བསམ་ཡང་སྙིང་པོ་སྤུ་ཙམ་མེད་པར་ནམ་ཞིག་སོ་སོར་འབྲལ་བའི་རང་
བཞིན་མ་གཏོགས་མེད་དེ། འདུས་བྱས་ཀྱི་ཆོས་གང་ཞིག་ཡིན་ཡང་སྐད་ཅིག་ཙམ་ཡང་
སྡོད་པ་མེད་པར་འབྲལ་བའི་རང་བཞིན་ཅན་ཡིན། མ་ཟད་ད་སྐབས་བདག་གིས་གཅེས་
པར་བཟུང་བའི་ལུས་འདི་དང་སེམས་གཉིས་ཀྱང་ནམ་ཞིག་འབྲལ་དགོས་པ་ཞིག་ཡིན་
14?



ཧི་མ་ལའི་རིག་མཛོད་ཆེན་མོ།
ན། ད་ལྟ་རང་རང་གིས་ཚེ་གང་བོར་སྡིག་སྡུག་གང་ལ་ཡང་མི་འཛེམ་པར་བསགས་པའི་
ནོར་ཐམས་ཅད་ལ་སྙིང་པོ་ཅི་ཞིག་ཡོད་མེད་དེ། ནམ་ཞིག་རང་ཉིད་གཅིག་པུ་མུན་ནག་
ཕྱི་མའི་ཡུལ་དུ་འགྲོ་བའི་ཚེ་ན། ཡུན་རིང་བོར་རང་ལ་ཟས་ཁམ་གཅིག་ཙམ་ཡང་ཟ་ཁོམ་
མེད་པར་དཀའ་ཚེགས་ཚ་གྲང་ཐམས་ཅད་ཁྱད་དུ་བསད་ནས་སྡིག་སྡུག་གང་ལ་ཡང་མ་
འཛེམས་པར་བསགས་ཤིང་འབད་པའི་བསྒྲུབས་པའི་ནོར་རྫས་རྣམས་རང་ལ་དབང་བ་
ལྟ་ཅི་ཁབ་ཙམ་ཡང་ཁྱེར་དབང་མེད་པར་འགྲོ་དགོས། མ་ཟད་རང་ལ་ཚེ་འདིར་འཕངས་
པའི་རིན་ཆེན་སྣ་ཚོགས་ཀྱི་རིགས་མངོན་མཚན་ལྡན་པ་ཅི་ཡོད་ཀྱང་ཐམས་ཅད་ཤུལ་དུ་
ལུས་པ་མ་གཏོགས་མེད་པ་དང་། མ་ཟད་ཚེ་གཅིག་ལ་གཅེས་པར་བསྐྱངས་པའི་ལུས་
འདི་ཡང་དཔེར་ན་ཚོང་འདུས་ཀྱི་མགྲོན་པོ་རྣམས་ཀྱི་མགྲོན་ཁང་བཞིན་དུ་དོར་དགོས་
པ་ལས་གཞན་མེད་པ་ཡིན་ཏེ། རང་གི་རྣམ་ཤེས་མགྲོན་པོའི་གནས་ཁང་ལྟ་བུའི་ལུས་
འདི་ཉིད་བོར་ནས་རིགས་དྲུག་གང་རུང་ཞིག་ཏུ་འགྲོ་དགོས། འཇིག་རྟེན་འདིར་སྣང་གི་
བྱ་བ་གང་ལ་ཡང་ཡིད་གཏད་མེད་པ་ཡིན་ཏེ། ཐམས་ཅད་གང་ཞིག་བསྒྲུབས་ཀྱང་སྙིང་
པོ་མེད་པ་དཔེར་ན་ཕྱི་ཚེས་རེ་དོགས་དང་འབྲེལ་བའི་གྲོག་སྐམ་ལ་ཉ་རྒྱུ་འཕངས་པ་ལྟ་
བུ་འདི་ལ་སྙིང་པོ་ཅི་ཡང་མེད་ལ། དེས་ན་སྙིགས་མའི་དུས་འདིར་བྱ་བྱེད་ཐམས་ཅད་ཚེ་
འདིའི་བྱ་བའི་དོན་དུ་མ་ཤོར་བར་བྱས་ནས་རང་རང་གི་ཚེ་འདི་ཡི་བྱ་བ་རྣམས་བློས་
བཏང་ནས་དེ་ལ་རེ་ལྟོས་མི་བྱེད་པར་སྔོན་བྱོན་དམ་པའི་རྣམ་ཐར་ཡིད་ལ་བཟུང་བར་
བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་
ཞེས་པས་དོན་སླར་བསྡུས་ན་རང་གི་མཛའ་བཤེས་དང་ནོར་རྫས་ལུས་སོགས་ཤུལ་དུ་
བཞག་ནས་འགྲོ་དགོས་པ་ཡིན་པའི་དམ་པའི་ཆོས་ལ་བརྩོན་དགོས་པར་བསྟན་པ་ཡིན་ནོ།།
143



ཞལ་གདམས་བསྡུས་འགྲེལ་སྐོར།
གང་དང་འགྲོགས་ན་དུག་གསུམ་འཕེལ་འགྱུར་ཞིང་། །
ཐོས་བསམ་བསྒོམ་པའི་བྱ་བ་ཉམས་འགྱུར་བ། །
བྱམས་དང་སྙིང་རྗེ་མེད་པར་སྒྱུར་བྱེད་པ། །
གྲོགས་ངན་སྤོང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། ཚེ་འདིར་དགྲ་འདུལ་གཉེན་སྐྱོང་ཚོང་ཁེ་སོ་ནམ་གྱི་
བྱ་བ་གང་ཞིག་བསྒྲུབས་ཀྱང་ནམ་ཞིག་ཐམས་ཅད་བསྒྱུར་ནས་འགྲོ་བར་བྱེད་དགོས། མ་
ཟད་རང་གི་གཉེན་བཤེས་མཛའ་གྲོགས་སོགས་ལ་བསྟེན་པར་བྱས་ན་སྡིག་པའི་ཚོགས་
མང་དུ་འཕེལ་བར་འགྱུར་བ་དང་། དེ་དག་རྣམས་ལ་ཇི་ལྟར་བསྟེན་པར་བྱས་ཀྱང་ཉིན་
རེ་བཞིན་དུ་སྡིག་པའི་ཚོགས་འཕེལ་ཞིང་ནམ་ཞིག་སོ་སོར་འབྲལ་བའི་རང་བཞིན་ཡིན་
ཕ་དམ་པའི་ཞལ་ནས།
བཟའ་ཚང་མི་རྟག་ཚོང་དུས་མགྲོན་པོ་འདྲ། །
ངན་ཤགས་འཐབ་མོ་མ་བྱེད་དིང་རི་བ། །
ཞེས་དང་། དེ་བཞིན་དུ་འཇིག་རྟེན་འདིར་ཡོད་པའི་སྐྱེ་བོ་སུ་ཞིག་ཡིན་ཡང་སྐྱེ་
མཐའ་འཆི་བསགས་མཐའ་འཛད་པ་ཡིན་པས། དེ་དག་གི་དོན་དུ་སྡིག་པ་བསགས་པར་
བྱས་ན་རང་གི་ཐར་བའི་སྲོག་རྩ་གཅོད་བྱེད་ཉིད་དུ་ཤེས་དགོས་པ་ཡིན་ཏེ།
མགོན་པོ་ཀླུས།
བསགས་དང་བསྲུང་དང་སྤེལ་བས་ཉམ་ཐག་པས། །
ནོར་ནི་ཕུང་ཁྲོལ་མཐའ་ཡས་ཤེས་པར་བྱ། །
1f4



ཧི་མ་ལའི་རིག་མཛོད་ཆེན་མོ།
ཞེས་དང་། དེ་བཞིན་དུ་ནོར་རྫས་ལོངས་སྤྱོད་སོགས་ནི་རང་རང་གི་ཇི་ལྟར་
བསགས་ཀྱང་དགྲ་འདྲེ་གཉིས་ཀྱི་གཡབ་མོ་ཡིན་པས་དེ་ལ་སྙིང་པོ་མེད་པར་ཤེས་དགོས་
པ་ཡིན་ཏེ།
རྗེ་མི་ལས།
ནོར་དང་བདག་སྐྱེད་གཞན་སྨོན་པོ། །
ཅི་ཙམ་ཡོད་ཀྱང་ཆོག་ཤེས་མེད། །
བར་དུ་སེར་སྣའི་མདུད་པས་བཅིངས། །
དགེ་བའི་ཕྱོགས་སུ་གཏོང་མི་ཕོད། །
དགྲ་འདྲེ་གཉིས་ཀྱི་གཡབ་མོ་ཡིན། །
རང་གིས་བསགས་པ་མི་ཡིས་སྤྱོད། །
ཐ་མ་སྲོག་གི་བདུད་དུ་འོང་། །
དགྲ་བོའི་ནོར་གཉེར་སེམས་ལ་གཟན། །
འཁོར་བའི་བསླུ་རྡོ་སྤངས་པ་ཡིན། །
བདུད་ཀྱི་མགོ་སྐོར་ང་མི་འདོད། །
ཅེས་དང་། དེ་ལྟར་བསགས་པའི་ནོར་སོགས་ཐམས་ཅད་གང་ལ་བསམ་ཡང་སྡུག་
བསྔལ་གྱི་རང་བཞིན་མ་གཏོགས་མེད་པ་ཡིན་ཏེ།
མགོན་པོ་བྱམས་པས།
འགྲོ་ལྔ་དག་ན་བདེ་བ་མེད། །
མི་གཙང་ཁང་ན་དྲི་ཞིམ་མེད། །
45



ཞལ་གདམས་བསྡུས་འགྲེལ་སྐོར།
ཅེས་དང་། དེ་བཞིན་དུ་འཁོར་བའི་གནས་རིས་མཐོ་དམན་གང་དུ་སྐྱེས་ཀྱང་
སྡུག་བསྔལ་མ་གཏོགས་བདེ་བ་མེད་པར་ཤེས་དགོས་པ་ཡིན་ཏེ།
ཨོ་རྒྱན་ཆེན་པོས། །
འཁོར་བ་འདི་ལ་ཁབ་ཀྱི་རྩེ་ཙམ་ཡང་། །
བདེ་བ་ནམ་ཡང་ཡོད་པ་མ་ཡིན་ཞེས་གསུངས། །
ཅུང་ཟད་བདེ་ཡང་འགྱུར་བའི་སྡུག་བསྔལ་ཡོད། །
ཅེས་དང་། དེ་ལྟར་མི་ཤེས་པར་འཇིག་རྟེན་ཚེ་འདི་འབའ་ཞིག་དོན་གཉེར་བྱས་
ནས་རང་གི་གཉེན་བཤེས་མཛའ་སྡེ་སོགས་སྐྱོང་པར་བྱེད་པ་དེ་ནི། རང་ཉིད་གཅིག་པུའི་
ཕྱི་མར་སྡིག་པའི་ཁུར་རྡོ་ཡིན་པར་ཤེས་དགོས་པ་ཡིན་ཏེ།
སྤྱོད་འཇུག་ལས།
ཐམས་ཅད་བོར་ཏེ་ཆས་དགོས་པར། །
བདག་གིས་དེ་ལྟར་མི་ཤེས་པར། །
མཛའ་དང་མི་མཛའི་དོན་གྱི་ཕྱིར། །
སྡིག་པ་རྣམ་པ་སྣ་ཚོགས་བྱས། །
ཞེས་དང་།དེ་ལྟར་རང་གི་མི་དགེ་བ་སྣ་ཚོགས་བསྒྲུབས་ཏེ་ཕྱི་མར་ཕན་པའི་ཆོས་
ཤིག་སྒྲུབ་པར་མ་བྱས་ན་ཤིན་ཏུ་འགྲུབ་པར་དཀའ་ཞིང་ཚེ་ལ་ནམ་ཡང་ངེས་པར་མེད་
པ་ཡིན་ཏེ།
ཆོས་རྗེ་བས།
ཚེ་འདི་ལོང་མེད་མྱུར་དུ་འཆི་འགྱུར་ཞིང་། །
].4t



ཧི་མ་ལའི་རིག་མཛོད་ཆེན་མོ།
གསོད་སར་ཁྲིད་པའི་དུད་འགྲོ་ཇི་བཞིན་དུ། །
སྐད་ཅིག་རེ་རེ་སོང་ཡང་འཆི་ལ་ཉེ། །
ངེས་པར་འཆི་བ་སོམས་དང་རིན་ཆེན་གྲུབ། །
དེང་བྱ་སང་བྱའི་བསམ་པ་མ་རྫོགས་པར། །
བསམ་པ་བརྒྱ་ཕྲག་མ་བསམ་གཅིག་འོག་ཚུད། །
གཤིན་རྗེ་འཇིགས་རུང་ཉམ་ངས་མདུན་བསུས་ནས། །
མལ་གྱི་ཐ་མལ་དབུགས་སྡུད་སྲོག་ཆད་ཚེ། །
ཆོས་ལས་གཞན་གྱིས་མི་ཕན་རིན་ཆེན་གྲུབ། །
ཅེས་དང་། དེ་བཞིན་དུ་རང་རང་གིས་ཚེ་འདིར་སྣང་གི་བྱ་བ་སོགས་གཙོ་བོ་མི་
བྱེད་པར་ཕྱི་མར་ཕན་པའི་ཆོས་ཡང་དག་ཅིག་སྒྲུབ་པར་བྱེད་དགོས། དེ་ལྟར་མ་བྱས་ན་
རང་རང་གི་ཚེ་ལ་ནམ་ཡང་རྟག་པའི་གོ་སྐབས་མེད་པ་ཡིན་ཏེ།
ཇོ་བོ་རྗེ་ཡིས། །
ནམ་འཆི་ཆ་མེད་མ་བསམ་པས། །
ཚེ་འདིར་གཉེན་ལ་ཕན་གང་དང་། །
དགྲ་ལ་གནོད་པ་སྐྱེལ་བའི་ཕྱིར། །
སྡིག་པ་རྣམ་པ་སྣ་ཚོགས་བྱས། །
བཤེས་དང་དགྲ་རུ་སྣང་བ་རྣམས། །
ཐམས་ཅད་ཤུལ་དུ་བཞག་ནས་སུ། །
ངན་སོང་མུ་མཐའ་མེད་པར་འགྲོ། །
147



ཞལ་གདམས་བསྡུས་འགྲེལ་སྐོར།
འདི་ལས་ཕན་པ་གཞན་ཅི་ཡོད། །
ནམ་འཆི་ཆ་མེད་ཤི་དུས་ན། །
ཆོས་མིན་གཞན་གྱིས་དགོས་པ་མེད། །
སྙམ་དུ་བློ་སྣ་ཐུང་སྦུད་པ། ། །
འབུ་སྣར་ཤིང་བུ་གསུར་བ་འདྲ། །
ཚེ་འདིའི་བྱ་བྱེད་ཐམས་ཅད་ལ། །
ཞེན་ལོག་བློ་སྣ་སྐྱོ་སིང་བ། །
ཅི་ལའང་མ་ཆགས་ངེས་པར་དགོས། །
དེ་ལྟར་འཆི་བ་མི་རྟག་པ། །
བསྒོམས་པས་ཚེ་འདིའི་རྣམ་རྟོག་ལ། །
མདུང་ཞིག་ཐེབས་ན་ཅི་བྱས་པ། །
ཐམས་ཅད་ཆོས་སུ་འགྲོ་བ་ཡིན། །
འཁོར་བའི་ཉེས་དམིགས་ལས་འབྲས་དང་། །
བྱང་ཆུབ་སེམས་དང་རང་བཞིན་མེད། །
ཐམས་ཅད་འདི་ཡི་སྟེང་ནས་འབྱུང༌། །
འདི་བསྒོམས་བློ་སྐྱེད་རེ་ཡང་ཡོད། །
ཅེས་དང་། དེ་བཞིན་དུ་ཐམས་ཅད་མི་རྟག་འཇིག་པའི་ཆོས་ཅན་ཉིད་དུ་ཤེས་ན།
དེ་ཚེ་ཕྱི་མར་ཕན་པའི་དམ་ཆོས་ཡིད་ལ་དྲན་པར་འགྱུར་བ་ཡིན་ཏེ།
14



ཧི་མ་ལའི་རིག་མཛོད་ཆེན་མོ།
དམ་པའི་ཞལ་ནས།
འཆི་བ་བསམ་ན་ཅིས་ཀྱང་དགོས་པ་མེད། །
ཡིད་ལ་དྲན་པར་གྱིས་ཤིག་དིང་རི་བ། ། །
ཞེས་དང་། དེ་ལྟར་ཐམས་ཅད་མི་རྟག་པའི་རང་བཞིན་ཉིད་ཤེས་ན། དེ་ནི་སྔོན་
བྱོན་དམ་པ་རྣམས་ཀྱིས་གདམས་ངག་ཚང་ཞིང་དལ་འབྱོར་གྱི་ལུས་རྟེན་འདི་ལ་སྙིང་པོ་
ཡང་དག་ཅིག་ལོན་པར་འགྱུར་བ་ཡིན་ཏེ།
རྒོད་ཚང་བའི་ཞལ་ནས།
ཕ་ཡུལ་འབྲེལ་ཐག་ཆོད་པ་དང་། །
ཉེ་འབྲེལ་འབྱར་རྩི་གོག་པ་དང་། །
ཟས་ནོར་འཁྲི་བ་ཆོད་དང་གསུམ། །
འཆི་བ་མི་རྟག་བསྒོམ་ན་འོང་། །
དོན་མེད་བྱ་བ་མི་བྱེད་ཅིང་། །
ཉིན་མཚན་ཆོས་ཀྱི་ལས་ལ་བརྩོན། །
སྡིག་པའི་གྲོགས་པོ་སྤང་བ་གསུམ། །
དལ་འབྱོར་རྙེད་དཀའ་བསྒོམ་ན་འོང་། །
འདོད་པའི་ཡོན་ཏན་བྱུར་དུ་མཐོང་། །
དཀོན་མཆོག་གསུམ་ལ་བློ་གཏད་སྐྱུར། །
འཇིག་རྟེན་པ་ལ་ཞེན་པ་ལོག །
འཁོར་བའི་ཉེས་དམིགས་བསྒོམ་ན་འོང་། །
[ f



ཞལ་གདམས་བསྡུས་འགྲེལ་སྐོར།
ཞེས་དང་། དེ་ལྟར་ནམ་ཡང་སྐྱེ་བོ་སུ་དང་སུ་ཞིག་ཡིན་ཡང་རང་རང་གིས་ཚེ་
འདིར་སྣང་གི་བྱ་བ་ཀུན་ལ་ཡིད་གཏོད་མི་བྱེད་པར་དམ་པའི་ཆོས་ལ་འབད་འབོངས་
བྱེད་རྒྱུ་དང་། མ་ཟད་རང་གིས་གཅེས་པར་བཟུང་བའི་སྒྱུ་ལུས་འདི་ཉིད་ཀྱང་སྙིང་པོ་
མེད་པར་ནམ་ཞིག་འབྲལ་བའི་རང་བཞིན་ཉིད་དུ་ཤེས་ཏེ། འདི་ལ་སྙིང་པོ་ལེན་པར་
བྱེད་ཚེ་སྡིག་གྲོགས་ངན་པ་སོགས་སྤོང་བར་བྱེད་དགོས། དེ་ལྟ་བུའི་སྡིག་པའི་གྲོགས་པོ་
ངན་པ་གང་དང་གང་ཞིག་ལ་འགྲོགས་པར་བྱས་ན་དེ་ཚེ་རང་རྒྱུད་ལ་འདོད་ཆགས་ཞེ་
སྡང་ང་རྒྱལ་ལ་སོགས་པའི་ཉོན་མོངས་པ་དུག་གསུམ་རང་རྒྱུད་ལ་ཐུགས་ཀྱིས་འཕེལ་
བར་འགྱུར་ཞིང་། སྔར་རང་ལ་ཐོས་བསམ་སྒོམ་པའི་ཡོན་ཏན་གྱི་བྱ་བ་ཅུང་ཙམ་ཡོད་
ཀྱང་གྲོགས་ངན་པ་རྣམས་དང་འགྲོགས་ནས་ཉམས་པར་འགྱུར་པ་དང༌། གང་ཟག་དེས་
ནི་ཐམས་ཅད་ལ་བྱམས་པ་དང་སྙིང་རྗེ་སོགས་ཀྱི་ཡོན་ཏན་རྣམས་མེད་པར་བྱེད་ཅིང་
སྡིག་གྲོགས་ཀྱི་དབང་དུ་སྒྱུར་བར་བྱེད་པ་ཡིན་པའི་ཕྱིར་ན། ནམ་ཡང་དེ་ལྟ་བུའི་སྡིག་
གྲོགས་རྣམས་སྤང་དགོས་པ་ཡིན་ཏེ།
དཔལ་སྤྲུལ་རིན་པོ་ཆེས།
མཐོན་པོ་རང་དབང་ཡོད་ཚད་རང་འདོད་ཀྱི་ང་རོ། །
དམའ་མོ་རང་སྤྱོད་སྐྱོང་ཚད་གཞན་བསླུ་ཡི་གཡོ་སྒྱུ། །
སུ་དང་གང་ལ་བལྟས་ཀྱང་ཡིད་ཆེས་རང་མི་འདུག །
སྙིང་ནས་བློ་གཏད་ཁེར་བ་དཀོན་མཆོག་ཁོ་ན། །
ཞེས་དང་། དེ་བཞིན་དུ་རང་རང་གི་རྟག་ཏུ་དཀོན་མཆོག་རྣམ་པ་གསུམ་ལ་
གསོལ་བ་འདེབས་པ་དང་། དེ་དག་ལ་བློ་གཏད་བྱེད་པ་མ་གཏོགས་རེ་ལྟོས་གྲོགས་མུ་
15ty



ཧི་མ་ལའི་རིག་མཛོད་ཆེན་མོ།
སྟེགས་སོགས་ལ་འགྲོགས་པར་བྱ་བ་མ་ཡིན་པར་ཤེས་དགོས་པ་ཡིན་ཏེ།
མན་ངག་མཛོད་ལས།
འཇིག་རྟེན་རྒྱང་འཕེན་མུ་སྟེགས་ཅན་མི་འགྲོགས། །
སོ་སོ་སྐྱེ་བོ་འདི་དོན་གཉེར་མི་འགྲོགས། །
བརྩེ་མེད་རང་དོན་ཉན་ཐོས་རྣམས་མི་འགྲོགས། །
གཞན་ཕན་བློ་བྲལ་རང་རྒྱལ་འདོད་མི་འགྲོགས། །
ཟང་ཟིང་མེད་སྡུད་གཡེང་བར་གྱུར་མི་འགྲོགས། །
རྙེད་བཀུར་གྲགས་འདོད་འཁོར་མང་བསྟེན་མི་འགྲོགས། །
ངན་པ་འགྲོགས་ན་དེ་བས་ཆེས་ངན་འགྱུར། ། །
ཞེས་དང་། དེ་བཞིན་དུ་ངན་པར་འགྲོགས་ན་རང་འདོད་འབའ་ཞིག་དོན་
གཉེར་བྱེད་པ་མ་གཏོགས་གཞན་ལ་ཕན་པའི་བྱ་བ་ཐམས་ཅད་དོར་ཞིང་བདུད་ཀྱི་ལས་
ལ་འཇུག་པར་བྱེད་པ་ཡིན་ཏེ། །
མན་ངག་མཛོད་ལས།
ཐར་ལམ་སེམས་བསྐྱེད་གཞན་དོན་སྒོམ་སྒྲུབ་བོར། །
རང་དོན་སྙན་གྲགས་བསྒྲུབས་ན་ཁེ་གྲགས་བདུད། །
རང་རྒྱུད་ཐ་མལ་གནས་ལས་མ་འཕགས་པར། །
འཕགས་པའི་སྤངས་རྟོགས་ཚིག་རྩོད་བྱེད་པོའི་བདུད། །
རྩེ་གཅིག་བསམ་གཏན་ཕྱི་དུས་རབ་བཞག་ནས། །
འབྲས་བུ་ཡིད་སྨོན་རེ་བ་ལེ་ལོའི་བདུད། །
15



ཞལ་གདམས་བསྡུས་འགྲེལ་སྐོར།
རི་ངོགས་དབེན་པ་བསྟེན་པ་རབ་སྤངས་ནས། །
ཁེ་སྤོགས་སོ་ནམ་བུན་སྐྱེད་འདོད་པའི་བདུད། །
ལུང་རིག་མན་ངག་ཐོས་བསམ་རབ་སྤངས་ནས། །
བླུན་སྒོམ་ཡིད་དཔྱོད་སྤོམ་ཡོར་རྨོངས་པའི་བདུད། །
རང་སྐྱོན་ཁོང་དུ་སྦས་ནས་གཞན་གྱི་སྐྱོན། །
མེད་ཀྱང་སྒྲོ་འདོགས་གཤེ་བ་ཕྲག་དོག་བདུད། །
རང་རྒྱུད་བདུད་ཀྱིས་མ་ཟིན་ཤིན་ཏུ་གཅེས། །
ཞེས་དང་། དེ་ལྟར་བདུད་ཀྱི་དབང་དུ་གྱུར་པའི་སྐྱེ་བོ་ངན་པ་བླ་མ་དང་མཆེད་
གྲོགས་སོགས་ལ་དམོད་པར་བྱེད་པ་དག་ནི་བདུད་ཀྱི་དབང་དུ་གྱུར་པ་ཡིན་ཏེ། །
བླ་མ་རིན་པོ་ཆེས། །
བླ་མ་དམོད་ཅིང་སྡང་བའི་གང་ཟག་དང་། །
བཤེས་པར་མི་བྱ་ནུས་པས་དེ་བཟློག་ཅིང་། །
བག་ཕེབས་སྨྲ་ན་སྡིག་པའི་གཞན་དབང་ནི། །
ལྷག་པར་མཐུ་ཆེ་དམ་ཚིག་སྐྱོན་ཅན་བྱེད། །
ཅེས་དང་། དེ་བཞིན་དུ་བླ་མའི་བཀའ་དང་འགལ་བའི་སྐྱེ་བོ་ངན་པ་དེ་དག་ནི་
ནམ་ཡང་སངས་རྒྱས་ཐོབ་པའི་སྐལ་བ་དང་བྲལ་བ་ཡིན་ཏེ།
མན་ངག་མཛོད་ལས།
དད་པའི་ཞིང་ས་མེད་ན་བདེ་བའི་འབྲས་མི་འབྱུང་། །
མཁས་བཙུན་བླ་མ་མེད་ན་རིག་པའི་མུན་མི་སེལ། །



ཧི་མ་ལའི་རིག་མཛོད་ཆེན་མོ།
སྐྱིད་བདེའི་དམ་ཆོས་མ་སྤྱད་སྡུག་བསྔལ་མཚོ་མོ་རྡོལ། །
དགེ་བཅུས་ལམ་སྣ་མ་དྲངས་ཆོས་ཀྱི་རྩ་བ་ཤོར། །
ད་ལྟའི་ཡུལ་ནས་མ་ཕྱིན་སྙོམས་ལས་སྒྲོག་གིས་བཅིངས། །
ཤེས་རབ་མིག་དང་མ་ལྡན་འཁོར་བའི་གཡང་སར་ལྷུང་། །
དེ་ལྟར་མ་སོང་འབད་པས་བསྒྲུབ་པ་གཅེས། །
ཞེས་དང་། དེ་བཞིན་དུ་ནམ་ཡང་རང་རང་གི་ཆོས་དང་མི་མཐུན་པའི་བྱ་བ་སྣ་
ཚོགས་བྱེད་པའི་གྲོགས་པོ་ངན་པ་དག་སྤོང་བ་དེ་ནི། རྒྱལ་སྲས་བྱང་ཆུབ་སེམས་དཔའ་
རྣམས་ཀྱི་ལག་ཏུ་ལེན་པར་བྱ་བ་ཡིན་ཞེས་པས་དོན་སླར་བསྡུས་ན་ནམ་ཡང་སྡིག་
གྲོགས་ངན་པ་དག་ལ་བསྟེན་པར་བྱས་ན་ཐོས་བསམ་གྱི་ཡོན་ཏན་སོགས་ཉམས་པར་
འགྱུར་བས་གྲོགས་ངན་པ་སོགས་སྤང་དགོས་པར་བསྟན་པ་ཡིན་ནོ། །
གང་ཞིག་བསྟེན་ན་ཉེས་པ་ཟད་འགྱུར་ཞིང་། །
ཡོན་ཏན་ཡར་ངོའི་ཟླ་ལྟར་འཕེལ་འགྱུར་བའི། །
བཤེས་གཉེན་དམ་པ་རང་གི་ལུས་བས་ཀྱང་། །
གཅེས་པར་འཛིན་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། རང་རྒྱུད་དུ་སྔ་ན་མེད་པའི་ཡོན་ཏན་ཐམས་ཅད་
འབྱུང་བའི་གནས་གཅིག་པུར་གྱུར་པ་བཤེས་གཉེན་དམ་པ་གང་ཞིག་སྒོ་གསུམ་གྱིས་
བསྟེན་པར་བྱས་ན། རང་རྒྱུད་ཀྱི་སྒྲིབ་གཉིས་ཀྱི་དྲི་མ་སོགས་ཉེས་པ་རྣམས་ཡོངས་སུ་
ཟད་པར་འགྱུར་ཞིང་། སྤངས་རྟོགས་ཀྱི་ཡོན་ཏན་ཐམས་ཅད་དཔེར་ན་ཡར་ངོའི་ཟླ་བ་
ལྟར་རིམ་གྱིས་འཕེལ་བར་འགྱུར་བའི་རང་བཞིན་ཡིན་ཏེ།
}ད



ཞལ་གདམས་བསྡུས་འགྲེལ་སྐོར།
མན་ངག་མཛོད་ལས་ཀྱང་། །
གྲོང་པར་མ་སོང་རི་ཁྲོད་དབེན་པར་བསྟེན། །
གདོས་ཆོས་མ་སོང་སྒོ་གསུམ་ཞི་དུལ་ལྡན། །
བློ་རྒོད་མ་སོང་བློ་སྣ་ཆོས་ལ་ཁུག །
ཁྲེལ་མེད་མ་སོང་ཁས་བླངས་དམ་བཅའ་བསྒྲུབས། །
དམ་མེད་མ་སོང་བླ་མ་མཆེད་གྲོགས་བཀུར། །
སྡུག་འཁུམས་མ་སོང་ཡངས་པ་ཁྲོལ་ལེ་བ། །
བློ་བདེའི་མལ་དུ་ཉལ་བ་ཤིན་ཏུ་གཅེས། །
ཞེས་དང་། དེ་ནས་རྟག་ཏུ་རང་རྒྱུད་འདུལ་ཞིང་སེམས་ཅན་ཐམས་ཅད་སངས་
རྒྱས་ཐོབ་པའི་ཐབས་ལ་བརྩོན་དགོས་པ་ཡིན་ཏེ།
ཡང་མན་ངག་མཛོད་ལས་ནི། །
ཕ་རྒན་དྲིན་ཅན་བླ་མ་བཀའ་དྲིན་ཅན། །
བརྗེད་དུ་ཕོངས་པས་བསྙེན་བཀུར་གསོལ་བ་ཐོབ། །
མ་རྒན་དྲིན་ཆེན་འགྲོ་དྲུག་སེམས་ཅན་རྣམས། །
སྡུག་ཏུ་ཕོངས་པས་བདེ་ཆེན་ལམ་སྣ་དྲོངས། །
རང་ཉིད་དལ་འབྱོར་རྙེད་དཀའི་སྒོ་གསུམ་འདི། །
དལ་དུ་ཕོངས་པས་གཞན་དོན་དགེ་ལ་བཀོལ། |
གྲོགས་མཆོག་རྣམས་དང་དངོས་གྲུབ་ཡི་དམ་ལྷ། །
འབྲལ་དུ་ཕོངས་པས་རྟག་ཏུ་གུས་པས་འགྲོགས། །
154



ཧི་མ་ལའི་རིག་མཛོད་ཆེན་མོ།
བུ་མཆོག་རང་བྱུང་ཁྱེའུ་ཆུང་མཛེས་པ་འདི། །
འབྲལ་དུ་ཕོངས་པས་ཆོས་ཉིད་བཙན་ས་ཟུང་། །
ཕ་ནོར་སེམས་ཉིད་ནོར་བུ་རིན་ཆེན་འདི། །
ཤོར་དུ་ཕོངས་པས་མ་ཡེངས་གཅེས་སྤྲས་ཀྱིས། །
ཞེས་དང་། དེ་ལྟར་སྤངས་རྟོགས་ཀྱི་ཡོན་ཏན་འབྱུང་བའི་གནས་བླ་མ་ལས་
གཞན་མེད་པ་ཉིད་དུ་ཤེས་དགོས་པ་ཡིན་ཏེ།
འབྲོམ་རིན་པོ་ཆེའི་ཞལ་ནས་ཀྱང་།
ཇོ་བོ་བོད་ལ་སྒོམ་སྒྲུབ་བྱེད་པ་མང་པོ་ཡོད་པ་ལ་ཡོན་ཏན་ཁྱད་པར་བསྙེས་པ་
མི་བདོག་ཞུས་པས། ཇོ་བོའི་ཞལ་ནས། ཐེག་ཆེན་གྱི་ཡོན་ཏན་ཆེ་སྐྱེས་ཆུང་སྐྱེས་ཐམས་
ཅད་བླ་མ་ལ་བསྟེན་ནས་སྐྱེ་བ་ལ། ཁྱེད་བོད་ལ་བླ་མ་ལ་ཐ་མལ་བའི་འདུ་ཤེས་ལས་མེད་
པར་ག་ན་སྐྱེ།
ཞེས་དང༌། དེ་ཡང་གོང་དུ་བཤད་པ་ལྟར་བླ་མ་དགེ་བའི་བཤེས་གཉེན་དམ་པ་
རྣམས་ལ་ཡང་དག་པའི་དད་གུས་ལྡན་པ་རྣམས་ནི། ནམ་ཡང་མཚུངས་མེད་དྲིན་ཅན་
བླ་མ་རྣམས་དང་འབྲལ་བ་མེད་པར་གྱུར་པ་ཡིན་ཏེ།
བེ་རོ་ཙ་ནས་ཀྱང་། །
ཁྱེད་རྣམས་འཇིག་རྟེན་འཁོར་བའི་ཆོས་ལ་བསྒྲུབ་བྱ་མ་བྱེད། །
སྙིང་རྗེ་ཆེན་པོས་གདུལ་བྱ་ཡལ་བར་མ་དོར། །
མོས་གུས་ཆེན་པོས་བླ་མ་དང་སྐད་ཅིག་ཀྱང་འབྲལ་བར་མ་བྱེད། །
ཤེས་རབ་ཆེན་པོས་དུས་ནམ་དུ་ཡང་རང་ལས་གཞན་དུ་མ་ལྟ་ཞིག །
155



ཞལ་གདམས་བསྡུས་འགྲེལ་སྐོར།
ཅེས་དང་། དེ་ལྟར་མོས་གུས་དད་པའི་གསོལ་བ་བཏབ་ཅིང་ཐེག་ཆེན་དགེ་བའི་
བཤེས་གཉེན་དམ་པ་རྣམས་དང་འབྲལ་བ་མེད་པར་འགྲོགས་པར་བྱ་དགོས་པ་ཡིན་ཏེ།
ཀུན་མཁྱེན་ཆེན་པོའི་ཞལ་ནས་ཀྱང་། །
དགེ་བས་ཐར་པའི་ལམ་བཟང་རིན་ཆེན་དུ། །
རྒྱལ་བའི་འབྱོར་པ་རྨད་བྱུང་མཐའ་ཡས་བསྐྲུན། །
བདེ་གཤེགས་བལྟ་དང་གཙང་མའི་ཆོས་རབ་མཉན། །
ཞིང་སྦྱངས་འཕགས་པའི་དགེ་འདུན་མཆོག་དང་འགྲོགས། །
ཞེས་དང་། དེ་ལྟར་ཐར་པ་དང་ཐམས་ཅད་མཁྱེན་པའི་ལམ་བཟང་ཚངས་ལ་མ་
ནོར་པ་སྟོན་པར་བྱེད་པའི་བླ་མ་དགེ་བའི་བཤེས་གཉེན་དམ་པ་རྣམས་ནི། ཡོན་ཏན་
གཞན་ལས་ཀྱང་ཁྱད་པར་འཕགས་པ་ཡིན་པས་ཅི་གསུང་སྤྱི་བོར་བཀུར་ནས་བསྒྲུབ་
པར་བྱ་དགོས་པ་ཡིན་ཏེ།
མཛོད་ལས་ཀྱང་།
བླ་མ་ཤིན་ཏུ་སྲུང་བས་མཛངས་པ་དང༌། །
བཀའ་བཀྱོན་དག་ལ་མི་ཁྲོ་རྟ་མཆོག་བཞིན། །
གྲུ་ལྟར་འགྲོ་འོང་གནས་ལ་སྐྱོ་བ་སྤངས། །
ཟམ་པ་ལྟ་བུར་བཟང་ངན་ཐམས་ཅད་ཐེག །
བཟོ་སྟེགས་བཞིན་དུ་ཚ་གྲང་གང་ཡང་བཟོད། །
བཀའ་བཞིན་ཉན་པ་བྲན་ཁྲོལ་ལྟ་བུ་དང༌། །
ང་རྒྱལ་སྤངས་པ་ཕྱུགས་དར་ལྟ་བུ་དང་། །
15)



ཧི་མ་ལའི་རིག་མཛོད་ཆེན་མོ།
དྲེགས་པ་སྤངས་པ་ཁྱུ་མཆོག་རྭ་ཆད་ལྟར། །
བླ་མ་བསྟེན་ཞེས་སྡེ་སྣོད་དག་ལས་གསུངས། །
ཞེས་དང་། དེ་ལྟར་རང་རྒྱུད་བཏུལ་ཞིང་འདོད་ཡོན་ལྔ་ལ་ཞེན་པ་ཆུང་ཞིང་རྟག་
ཏུ་འགྲོ་བ་ཀུན་ལ་མ་དང་བུ་ལྟར་བྱམས་པའི་སྐྱེས་བུ་དེ་ནི། གཞན་ངོ་ལ་བལྟས་ནས་ངོ༌
ཚ་བ་དང་། རང་ངོ་ལ་བལྟས་ནས་ཁྲེལ་དང་བག་ཡོད་ལྡན་པར་གནས་པ་ཡིན་ཏེ།
དེ་ཉིད་ལས།
རྫིང་བུ་མཆོག་ལ་བརྟེན་པའི་ངང་པ་དང་། །
བུང་བས་མེ་ཏོག་བཅུད་ལ་རོ་མྱང་བཞིན། །
རྟག་ཏུ་འགྲོགས་པའི་སྤྱོད་པ་ངོ་མཚར་དེ། །
སྐྱོ་ངལ་མེད་པས་བླ་མའི་ཐུགས་བཟུང་ནས། །
དད་པས་ཉེ་བར་ལེན་པས་ཡོན་ཏན་མྱང་། །
ཞེས་དང་། དེ་ལྟར་ནམ་ཡང་དད་དམ་འགྱུར་བ་མེད་པའི་ངང་ནས་རང་རང་གི་
ཚེ་རབས་ལས་ཀྱི་བླ་མ་བཀའ་དྲིན་གསུམ་ལྡན་གྱི་དགེ་བའི་བཤེས་གཉེན་དམ་པ་རྣམས་
འཇིག་རྟེན་ལྷ་མི་ཀུན་གྱི་མཆོག་ཏུ་གྱུར་པ་ཡིན་ལ། དེས་ན་ནམ་ཡང་རང་གིས་གཅེས་
པར་བཟུང་བའི་ལུས་དང་སྲོག་བས་ཀྱང་གཅེས་པར་ཉིད་དུ་འཛིན་ཅིང་མི་འདོར་བར་
བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ཉམས་སུ་ལེན་བྱ་བའམ་ལག་
ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་སློབ་པ་ལམ་གྱི་གནས་སྐབས་སུ་
གྲོགས་བླ་མ་དགེ་བའི་བཤེས་གཉེན་དམ་པ་སོགས་ལ་བསྟེན་པར་བྱས་ན། རང་རྒྱུད་ལ་
ཡོན་ཏན་ཚད་མེད་འབྱུང་བ་ཡིན་པས་དེ་དག་གཅེས་པར་འཛིན་དགོས་པར་བསྟན་པ་
1:57



ཞལ་གདམས་བསྡུས་འགྲེལ་སྐོར།
ཡིན་ནོ། །
རང་ཡང་འཁོར་བའི་བཙོན་རར་བཅིང་བ་ཡི། །
འཇིག་རྟེན་ལྷ་ཡིས་སུ་ཞིག་སྐྱོབ་པར་ནུས། །
དེ་ཕྱིར་གང་ལ་སྐྱབས་ན་མི་བསླུ་བས། །
དཀོན་མཆོག་སྐྱབས་འགྲོ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། འགྲོ་བ་མཐའ་དག་སྡུག་བསྔལ་ལས་སྐྱོབ་པར་
མཛད་པ་པོ་མཆོག་གསུམ་ཀུན་འདུས་ཀྱི་ངོ་བོ་སྤངས་རྟོགས་ཀྱི་ཡོན་ཏན་ཕུན་སུམ་
ཚོགས་པ་ཐུགས་རྒྱུད་ལ་མངའ་བའི་བླ་མ་དགེ་བའི་བཤེས་གཉེན་དམ་པ་རྣམས་ནི་ཇི་
ལྟ་བུ་ཞིག་ཡིན་ནོ་ཞེ་ན། དེ་ནི་འདི་དང་ཕྱི་མ་ཐམས་ཅད་ཀུན་གྱིས་ལེགས་པའི་ཡོན་
ཏན་ཀུན་གྱི་གཞི་ཉིད་དུ་གྱུར་པ་དང་། མ་ཟད་དུས་གསུམ་རྒྱལ་བ་ཐམས་ཅད་དང་
དགོངས་པ་གཅིག་ཏུ་གྱུར་ཅིང་ལྷ་མི་འགྲོ་བ་ཡོངས་ཀྱི་མཆོད་སྡོང་ཆེན་མོ་ལྟ་བུ་འགྱུར་
བ་ཡིན་ཏེ།
དེ་ཉིད་ལས།
དམ་པའི་ཆོས་ཚུལ་མཐའ་དག་རྫོགས་པ་ནི། །
སྙིགས་མའི་མཐུས་བྱས་རྙེད་པར་དཀའ་ན་ཡང་། ། །
སྡོམ་གསུམ་གནང་བཀག་གཙང་མའི་ས་གཞི་ལ། །
ཐོས་དང་སྙིང་རྗེ་ཆེན་པོས་ཐུགས་རྒྱུད་བརླན། །
སྡེ་སྣོད་སྔགས་རྒྱུད་རྒྱ་མཚོའི་ཆོ་ག་མཁས། །
སྤངས་རྟོགས་ཡེ་ཤེས་དྲི་མེད་འབྲས་བུས་ཕྱུག །
]58



ཧི་མ་ལའི་རིག་མཛོད་ཆེན་མོ།
བསྡུ་དངོས་བཞི་ཡི་མེ་ཏོག་རྣམ་བཀྲ་བས། །
སྐལ་བཟང་སློབ་མའི་བུང་བ་སྡུད་ལ་བསྟེན། །
ཞེས་དང་། དེ་ལྟ་བུའི་བླ་མ་དགེ་བའི་བཤེས་གཉེན་དམ་པ་རྣམས་ལ་སྐྱེ་བོ་སུ་
ཞིག་འགྲོགས་ཀྱང་མི་མཐུན་པར་མེད་ཅིང་འགྲོགས་བདེ་ཞིང་། དམ་པའི་ཡོན་ཏན་
རྣམས་མ་འབད་ངང་གིས་རྒྱུད་ལ་འབྱུང་བར་འགྱུར་བ་ཡིན་ཏེ།
དེ་ཉིད་ལས།
འགྲོགས་པར་བདེ་བ་སྐེ་རགས་ལྟ་བུ་དང་། །
འཇུག་པར་བདེ་བ་ལན་ཚྭ་ལྟ་བུ་དང༌། །
བཟོད་བསྲན་ཆེ་བ་ཀ་བ་ལྟ་བུ་ཡིས། །
བླ་མའི་འཁོར་དང་རྡོ་རྗེའི་སྤུན་ལ་བསྙེན། །
ཞེས་དང་། དེ་ལྟ་བུའི་བླ་མ་དགེ་བའི་བཤེས་གཉེན་དམ་པ་མ་ཡིན་པའི་འཇིག་
རྟེན་པའི་ལྷ་ཀླུ་རྒྱལ་འགོང་སོགས་རང་རྒྱུད་རྟག་ཏུ་བདག་འཛིན་ལྷན་སྐྱེས་ཀྱི་འཆིང་བ་
དམ་པོའི་བཅིང་བའི་མ་རུང་བའི་ལྷ་ཀླུ་སོགས་ཀྱིས་གཞན་སྐྱབས་པར་ནུས་པ་མ་ཡིན་
ཏེ། དེ་དག་རང་ཡང་ཁམས་གསུམ་འཁོར་བའི་གནས་འདིར་སྐྱེ་ཤི་ཁ་བརྒྱུད་ནས་ད་
དུང་སྡུག་བསྔལ་གསུམ་གྱི་གནས་ལས་མ་འདས་ཤིང་རྟག་ཏུ་བཟོད་པར་དཀའ་བའི་
གནས་ངན་པ་བཙོན་རར་ལྟ་བུའི་ནང་དུ་བདེན་འཛིན་གྱི་ཞགས་པ་དམ་པོའི་དབང་
མེད་དུ་བཅིང་བ་ཡི་འཇིག་རྟེན་པའི་ལྷ་ཀླུ་མཐུ་བོ་ཆེ་འདི་ཡིས་སྐྱབས་མེད་པའི་སེམས་
ཅན་སུ་ཞིག་སྐྱོབ་པར་ནུས་ཤིང་མི་ནུས་ལ། དེས་ན་དེ་དག་ནི་རང་རང་གིས་མཐར་ཐུག་
གི་སྐྱབས་གནས་ཉིད་དུ་བཟུང་བྱ་མ་ཡིན་པར་ཤེས་དགོས་པ་དེ་ཡི་ཕྱིར་ན། ནམ་ཡང་དེ་
159



ཞལ་གདམས་བསྡུས་འགྲེལ་སྐོར།
ལྟ་བུའི་ལྷ་ཀླུ་མཐུ་བོ་ཆེ་སོགས་སྐྱབས་གནས་ཉིད་དུ་བྱ་མི་རིགས་པ་ཡིན། འོ་ན་མཐར་
ཐུག་གི་སྐྱབས་གནས་སོགས་ཇི་ལྟ་བུ་ཞིག་ཡིན་ནོ་ཞེ་ན། དེ་ནི་གདུལ་བྱ་མཐོ་དམན་མེད་
པ་ཀུན་ལ་གནས་སྐབས་ཀྱི་ཕན་པ་མངོན་མཐོ་ལྷ་དང་མིའི་གོ་འཕངས་ཐོབ་པ་དང༌།
མཐར་ཐུག་གི་བདེ་བ་ངེས་ལེགས་སངས་རྒྱས་ཀྱི་གོ་འཕང་འཐོབ་པའི་རྒྱུ་ཉིད་དུ་གྱུར་
པ་དཀོན་མཆོག་རིན་པོ་ཆེ་རྣམ་པ་གསུམ་ལ་སྐྱབས་སུ་འགྲོ་བར་བྱ་དགོས་པ་ཡིན་ཏེ།
མདོ་ལས་ཀྱང་། །
གང་ཞིག་སངས་རྒྱས་སྐྱབས་འགྲོ་བ། །
དེ་ནི་ཡང་དག་དགེ་བསྙེན་ཏེ། །
ནམ་དུ་ཡང་ནི་ལྷ་གཞན་ལ། །
སྐྱབས་སུ་འགྲོ་བ་མ་ཡིན་ནོ། །
དམ་པའི་ཆོས་ལ་སྐྱབས་འགྲོ་བ། །
འཚེ་ཞིང་གནོད་པའི་སེམས་དང་བྲལ། །
འཕགས་པའི་དགེ་འདུན་སྐྱབས་འགྲོ་བ། །
མུ་སྟེགས་ཅན་དང་འགྲོགས་མི་བྱ། ། །
ཞེས་དང་། དེ་ལྟར་དཀོན་མཆོག་གསུམ་ལ་སྐྱབས་སུ་སོང་བའི་གང་ཟག་དེ་ཉིད་
ཀྱི་རྒྱུད་ལ་བསོད་ནམས་ཚད་མེད་པ་འབྱུང་བར་འགྱུར་བ་ཡིན་ཏེ།
མདོ་ལས་ཀྱང་།
སྐྱབས་སུ་སོང་བའི་བསོད་ནམས་གང་། །
གལ་ཏེ་དེ་ལ་གཟུགས་མཆིས་ན། །
1 ཚs༩）



ཧི་མ་ལའི་རིག་མཛོད་ཆེན་མོ།
ནམ་མཁའི་ཁམས་ནི་ཀུན་བཀང་ཡང་། །
དེ་ནི་དེ་བས་ལྷག་པར་འགྱུར། །
ཞེས་དང་། དེ་བཞིན་དུ་མཐར་ཐུག་གི་སྐྱབས་གནས་སངས་རྒྱས་ཆོས་དགེ་འདུན་
དཀོན་མཆོག་རྣམ་པ་གསུམ་ལ་སྐྱབས་སུ་འགྲོ་བར་བྱས་པའི་བསོད་ནམས་ནི། ཕྱི་ཡི་ནམ་
མཁའ་ཆེན་པོ་འདི་ཉིད་སྣོད་དུ་བྱས་ན། དེ་ཡི་ནང་དུ་ཤོང་བར་མི་འགྱུར་བའི་རང་
བཞིན་ཡིན་ཏེ།
ཕར་ཕྱིན་བསྡུས་པ་ལས།
སྐྱབས་སོང་བསོད་ནམས་གཟུགས་མཆིས་ན། ། །
ཁམས་གསུམ་འདི་ཡང་སྣོད་དུ་ཆུང་། །
རྒྱ་མཚོ་ཆེན་པོ་ཆུ་ཡི་གཏེར། །
ཕུལ་གྱིས་གཞལ་བར་ག་ལ་ནུས། །
ཞེས་དང་། དེ་ལྟར་མཆོག་གསུམ་ལ་སྐྱབས་སུ་འགྲོ་བའི་གང་ཟག་དེ་ཉིད་ནི། ནམ་
ཡང་བདུད་རྣམས་བྱེ་བ་དག་གིས་ཀྱང་གནོད་པ་བྱས་ཤིང་ཚུགས་པར་མི་འགྱུར་བ་ཡིན་
ཏེ།
ཉི་མའི་སྙིང་པོའི་མདོ་ལས་ཀྱང་།
སངས་རྒྱས་སྐྱབས་སུ་སེམས་ཅན་དུ་འགྲོ་བ། །
བདུད་རྣམས་བྱེ་བས་བསད་པར་མི་ནུས་ཏེ། །
ཚུལ་ཁྲིམས་ཉམས་ཤིང་བློ་ནི་འཁྲུགས་གྱུར་ཀྱང་། །
དེ་ནི་ངེས་པར་སྐྱེ་བའི་ཕ་རོལ་འགྲོ། །
11



ཞལ་གདམས་བསྡུས་འགྲེལ་སྐོར།
ཞེས་དང་། དེ་ལྟར་མཆོག་གསུམ་ལ་སྐྱབས་སུ་འགྲོ་བར་བྱེད་པ་པོ་རྣམས་གནས་
སྐབས་དང་མཐར་ཐུག་གང་ལ་སྐྱབས་པར་བྱས་ན་ཡང་མི་བསླུ་བའི་རང་བཞིན་ཅན་
ཡིན་ལ། དེས་ན་རང་ལ་སྐྱིད་སྡུག་མཐོ་དམན་ཅི་འདྲ་ཞིག་བྱུང་ན་ཡང་། བློ་ཕ་ལ་མི་འདྲི།
གྲོས་མ་ལ་མི་བྱེད། བློ་ཐག་རང་གིས་མི་བཅད་པར་མཐོ་དམན་ཅི་ཞིག་བྱུང་ན་ཡང་
དཀོན་མཆོག་གསུམ་ལ་སྐྱབས་སུ་བཅོལ་བར་བྱེད་པ་དང་། དེ་དགུ་ལ་དང་འདོད་ཡིད་
ཆེས་ཀྱི་དད་པ་རྣམ་པ་གསུམ་གྱིས་སྐྱབས་སུ་འགྲོ་བར་བྱེད་པ་ནི། རྒྱལ་སྲས་བྱང་ཆུབ་
སེམས་དཔའ་རྣམས་ཀྱི་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་འཇིག་
རྟེན་པའི་ལྷ་ཀླུ་སོགས་ཀྱིས་སེམས་ཅན་རྣམས་སྡུག་བསྔལ་དག་ལས་སྐྱབས་པར་བྱེད་མི་
ནུས་པས་དཀོན་མཆོག་གསུམ་ལ་སྐྱབས་སུ་འགྲོ་དགོས་པར་བསྟན་པ་ཡིན་ནོ། །
ཤིན་ཏུ་བཟོད་དཀའི་ངན་སོང་སྡུག་བསྔལ་རྣམས། །
སྡིག་པའི་ལས་ཀྱི་འབྲས་བུར་ཐུབ་པས་གསུངས། །
དེ་ཕྱིར་སྲོག་ལ་བབ་ཀྱང་སྡིག་པའི་ལས། །
ནམ་ཡང་མི་བྱེད་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་ཁམས་གསུམ་ན་གནས་པའི་སེམས་ཅན་ཡོད་
དོ་ཅོག་ཐམས་ཅད་འཁོར་བར་འཁྱམས་བྱེད་ཀྱི་རྒྱུ་གང་ལས་བྱུང་བ་ཡིན་ནོ་ཞེ་ན། དེ་
དག་ཐམས་ཅད་ཀྱི་གཞི་ནི་གཙོ་བོ་བདག་འཛིན་ཁོ་ན་ལས་བྱུང་བ་ཡིན་ལ། དེས་ན་
བདག་འཛིན་ནི་བདག་གཞི་ཕུང་བོ་ལྔ་བོ་ལ་བརྟེན་ནས་བདག་མེད་པ་ལ་བདག་ཉིད་
དུ་འཛིན་པར་བྱེད་པ་དང་། མ་ཟད་ཕྱི་དངོས་པོ་སོགས་ལ་ཡང་རང་བཞིན་སྙིང་པོ་མེད་
པར་མི་ཤེས་ཤིང་དེ་དག་ལ་བདག་གི་དངོས་པོ་འདི་དང་འདི་ཞེས་བདག་གི་ཡིན་པར་
[62



ཧི་མ་ལའི་རིག་མཛོད་ཆེན་མོ།
བཟུང་བ་སོགས་ལས་བྱུང་བར་ཤེས་དགོས་པ་ཡིན་ཏེ།
འཇུག་པ་ལས། །
དང་པོར་བདག་ཏུ་མངོན་པར་ཞེན་གྱུར་ཅིང་། །
དངོས་པོ་རྣམས་ལ་བདག་གི་ཞེས་བཟུང་བས། །
ཟོ་ཆུན་འཁྱུད་ལྟར་རང་དབང་མེད་པ་ཡི། ། །
འགྲོ་ལ་སྙིང་རྗེ་གྱུར་གང་དེ་ལ་འདུད། །
ཅེས་དང་། དེ་བཞིན་དུ་ཁམས་གསུམ་འཁོར་བ་ན་གནས་པའི་སེམས་ཅན་འདི་
རྣམས་ཀྱིས་རང་རང་གི་ད་སྔོན་སྐྱེ་བ་གྲངས་མེད་ཅིག་བརྒྱུད་ནས་འཁྱམས་ཚུལ་ནི་
བསམ་མི་ཁྱབ་པར་གྱུར་པ་ཡིན་ཏེ།
སེམས་ཉིད་ངལ་གསོ་ལས།
འདི་ལྟར་འཇིག་རྟེན་སྔ་ཕྱིའི་ལས་བསམས་ན། །
སྐྱོ་བ་བས་ཀྱང་ཤིན་ཏུ་སྐྱོ་བ་འཕེལ། །
རང་ཉིད་གྲོག་སྦུར་གྱུར་པའི་ལུས་རྣམས་ཀུན། །
གཅིག་ཏུ་བསྡོམས་ཏེ་ཕུང་བོར་བྱར་ཡོད་ན། །
ལྷུན་པོ་རིན་ཆེན་བཞི་བས་ཆེས་མཐོ་ཞིང་། །
ངུས་པའི་མཆི་མ་རྒྱ་མཚོ་བཞི་བས་ལྷག །
སེམས་དམྱལ་ཡི་དྭགས་གྱུར་ཚེ་འཐུངས་གྱུར་པའི། །
ཟངས་ཞུན་རྣག་ཁྲག་མི་གཙང་ཁུ་བ་རྣམས། །
ཕྱོགས་མཐའ་གཏུགས་པའི་ཆུ་ཀླུང་ཆར་མི་ཕོད། །
16



ཞལ་གདམས་བསྡུས་འགྲེལ་སྐོར།
དེ་བཞིན་གཞན་རྣམས་དཔག་ཡས་ནམ་མཁའ་འདྲ། །
འདོད་ཕྱིར་མགོ་དང་ཡན་ལག་བཅད་པའི་གྲངས། །
འཇིག་དང་རྡུལ་ཕྲན་སྙེད་ཀྱིས་ཆར་མི་ཕོད། }
ཅེས་དང་། དེ་བཞིན་དུ་འགྲོ་བ་རིགས་དྲུག་གི་གནས་གང་ན་ཡང་བདེ་བ་སྤུ་
ཙམ་མེད་པར་སྡུག་བསྔལ་འབའ་ཞིག་གི་རང་བཞིན་གྱུར་པ་སྟེ། ནམ་ཡང་ཤིན་ཏུ་བཟོད་
དཀའི་ངན་སོང་གི་སྡུག་བསྔལ་སོགས་ཀྱི་གདུང་བར་གྱུར་པ་དེ་ནི། རྒྱུ་མེད་རྐྱེན་མེད་
ལས་བྱུང་བ་མ་ཡིན་པར་རང་རང་གི་ད་སྔོན་ལས་མི་དགེ་བ་འབའ་ཞིག་བྱས་པའི་
དབང་ལས་བྱུང་ཞིང་། དེ་དག་གི་འབྲས་བུ་རྣམས་ནམ་ཡང་ཆུད་མི་ཟ་བ་ཡིན་པ་སྨོས་
ཅི་དགོས། དེས་ན་ངན་སོང་གསུམ་ན་གནས་པའི་སེམས་ཅན་རྣམས་ཀྱི་ཚ་གྲང་བཀྲེས་
སྐོམ་སོགས་ཀྱི་སྡུག་བསྔལ་དེ་རྣམས་རྒྱུ་གང་ལས་བྱུང་ངོ་ཞེ་ན། དེ་དག་ནི་གོང་དུ་བཤད་
པ་ལྟར་ད་སྔོན་སྡིག་པ་མི་དགེ་བ་བྱས་པའི་ལས་ཀྱི་འབྲས་བུར་མ་གཏོགས་དེ་ལས་
གཞན་མེད་ཅེས་བདག་ཅག་གི་སྟོན་པ་ཐུགས་རྗེ་ཅན་མཐའ་ཡས་པའི་སེམས་ཅན་ཀུན་
ལ་མ་དང་བུ་ལྟར་བྱམས་པའི་མ་འདྲིས་པའི་མཛའ་བཤེས་ཆེན་པོ་བཅོམ་ལྡན་འདས་
ཐུབ་པས་དབང་བོས་གསུངས་པ་དང་། དེ་ལྟར་ལས་ཀྱི་འབྲས་བུ་རྣམས་རང་རང་གི་
མིག་འབྲས་བཞིན་དུ་བསྲུང་བར་མ་བྱས་ན། ཕྱིས་ནས་ཐམས་ཅད་ཆུད་མི་ཟ་བར་རང་
རྒྱུད་ལ་སྨིན་པར་གྱུར་པ་ཡིན་ཏེ། །
ཞི་བ་ལྷའི་ཞལ་ནས།
རེ་ཞིག་གསོན་ཚེ་འདི་ཉིད་ལའང་། །
མཛའ་དང་མི་མཛའ་དུ་མ་འདས། །
[
|



ཧི་མ་ལའི་རིག་མཛོད་ཆེན་མོ།
དེ་དག་དོན་དུ་བྱས་པའི་སྡིག །
མི་བཟད་གང་ཡིན་མདུན་ན་གནས། །
ཞེས་དང་། དེ་ལྟར་འཁོར་བ་ཐོག་མེད་ནས་དྲིན་ཆེན་པོས་བསྐྱངས་པའི་ཕ་དང་
མ་སོགས་བྱས་པའི་སེམས་ཅན་རྣམས་ཀྱིས་བདག་བདེ་བའི་ཆེད་དུ་སྡིག་པ་མི་དགེ་བ་
གྲངས་མེད་ཉེ་བར་བསགས་ཤིང་ངན་སོང་གནས་གསུམ་གྱི་སྡུག་བསྔལ་ཚད་མེད་པ་
ཞིག་མྱོང་བར་བྱས་པ་ཡིན་ཏེ།
སེམས་ཉིད་ངལ་གསོ་ལས། །
དེ་ཡང་བདག་གི་དྲིན་ཆེན་ཕ་མ་རྣམས། །
བདག་གི་ཆེད་དུ་སྡིག་པའི་ལས་བྱས་པས། །
ཚ་གྲང་བཀྲེས་སྐོམ་གསང་གཅད་ལས་ཀྱིས་མནར། །
སྐྱེ་རྒ་ན་འཆིའི་ཆུ་ཆེན་འཁྲུག་པར་བྱིང་། །
སྡུག་བསྔལ་སྣ་ཚོགས་དུ་མས་ཉམ་རེ་ཐག །
དེ་ལས་ཐར་འདོད་ཞི་བའི་སེམས་མེད་ལ། །
ཡང་དག་ལམ་སྟོན་དགེ་བའི་བཤེས་མེད་པས། །
མཐའ་མེད་འཁོར་བར་འཁྱམས་པ་སྙིང་རེ་རྗེ། །
འདི་དག་མཐོང་ནས་ཡལ་བར་འདོར་ཕོད་དམ། ། །
ཞེས་དང་། དེ་ལྟར་ལས་དགེ་སྡིག་གི་འབྲས་བུ་ནི་ཆུད་མི་ཟ་བ་ཡིན་པ་དེའི་ཕྱིར་
ན། འདི་དག་ལ་བསམ་ནས་རང་རང་གི་ལུས་དང་སྲོག་ལ་བབས་ཀྱང་མི་དགེ་བ་སྡིག་
པའི་ལས་ལ་འཛེམ་དགོས་པ་ཡིན་ལ། དེ་ལྟ་བུའི་སྡིག་པའི་ལས་སོགས་ནམ་ཡང་མི་བྱེད་
165



ཞལ་གདམས་བསྡུས་འགྲེལ་སྐོར།
པར་དུག་བཞིན་དུ་འཛེམ་བག་བྱས་ཏེ། ད་སྔོན་རང་རང་གིས་བསགས་པའི་སྡིག་པའི་
ལས་ལ་འགྱོད་པ་དང་། ད་ལྟ་མི་དགེ་བ་བསགས་པ་ལ་བཤགས་པ་དང་། ཕྱིན་ཆད་མི་
བྱེད་པའི་དམ་བཅའ་ཡིད་ལ་དྲན་པའི་སྒོ་ནས་གཉེན་པོ་སྟོབས་བཞི་རྒྱུད་ལ་བསྟེན་པར་
བྱེད་པ་དེ་ནི་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་
ཞེས་པའི་སླར་བསྡུས་ན་ཤིན་ཏུ་བཟོད་པར་དཀའ་བའི་ངན་སོང་གི་སྡུག་བསྔལ་རྣམས་
ནི་སུ་ཡིས་ཀྱང་མ་བྱས་པར་རང་ཉིད་ཀྱིས་སྡིག་པ་བྱས་པའི་འབྲས་བུ་ཡིན་པས་དེ་ཉིད་
ཕྱིན་ཆད་སྲོག་ལ་བབ་ཀྱང་སྡིག་པ་མི་བྱེད་ཅིང་སྤང་དགོས་པར་བསྟན་པ་ཡིན་ནོ། །
སྲིད་གསུམ་བདེ་བ་རྩྭ་རྩེའི་ཟིལ་བ་བཞིན། །
ཡུད་ཙམ་ཞིག་གིས་འཇིག་པའི་ཆོས་ཅན་ཡིན། །
ནམ་ཡང་མི་འགྱུར་ཐར་པའི་གོ་འཕང་མཆོག། །
དོན་དུ་གཉེར་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་འདོད་ཁམས་དང་གཟུགས་ཁམས་གཟུགས་
མེད་ཀྱི་ཁམས་སོགས་སྲིད་པ་གསུམ་པོ་འདི་ན་ཡོད་པའི་ཟག་བཅས་ཀྱི་བདེ་བ་རྣམས་
ནི་སྡུག་བསྔལ་སྐྱེད་བྱེད་ཀྱི་རྒྱུ་མ་གཏོགས་དེ་དག་ལས་བདེ་བ་འབྱུང་བའི་སྐབས་མེད་
པ་ཉིད་དུ་ཤེས་དགོས་པ་དང་། མ་ཟད་བདེ་བ་དེ་དག་ལ་ཆགས་ན་དེ་དག་ནི་དཔེར་ན་
རྩྭ་རྩེའི་ཟིལ་བ་བཞིན་དུ་སྙིང་པོ་མེད་པ་ཡིན་ཏེ། །
སེམས་ཉིད་ངལ་གསོ་ལས། །
འཁོར་ངན་བདེ་ལ་ཆགས་པའི་འགྲོ་བ་ཀུན། །
མེ་ཡི་འོབས་དང་སྲེད་པས་གདུང་བར་ཟད། །
156



ཧི་མ་ལའི་རིག་མཛོད་ཆེན་མོ།
འདི་ལྟར་ཐར་པ་རང་ལ་རག་ལས་ཤིང་། །
ཐར་པའི་ཐབས་ནི་ལྷ་མིས་སྟོན་པས་གསུངས། །
ཞེས་དང་། དེ་ལྟར་ཐར་པ་རང་ལག་ཏུ་ཡོད་པའི་ཚེ་ན་སྒྲུབ་པར་མ་བྱས་ན་ཕྱི་
ནས་རྙེད་པར་མི་འགྱུར་བ་དང་། འཁོར་བའི་བདེ་བ་རྣམས་ནི་སུ་དང་སུ་ཡིས་མྱོང་ན་
ཡང་མི་རྟག་པར་འགྱུར་བའི་རང་བཞིན་དང༌། དེ་དག་གང་ལ་དཔྱད་ཀྱང་བདེན་པར་
གྲུབ་པ་མེད་པ་སྒྱུ་མ་ལྟ་བུའི་རང་བཞིན་དུ་གནས་པ་ཡིན་ཏེ།
མན་ངག་མཛོད་ལས། །
སྣ་ཚོགས་ཡུལ་དུ་སྣང་བའི་ཆོས་རྣམས་ཀུན། །
མི་རྟག་མྱུར་དུ་འཇིག་པས་ཆུ་བུར་འདྲ། །
གང་ཡང་སྙིང་པོ་མེད་པས་ཆུ་ཤིང་འདྲ། །
འཁྲུལ་བས་བྱིས་པ་བསླུས་པས་སྨིག་རྒྱུ་འདྲ། །
མེད་བཞིན་སྣ་ཚོགས་སྣང་བས་སྒྱུ་མ་འདྲ། །
བག་ཆགས་དབང་གིས་སྣང་བས་རྨི་ལམ་འདྲ། །
རང་དུ་མི་གནས་འགྱུར་བས་གློག་དང་འདྲ། །
དེ་ལྟར་ཤེས་རྣམས་སྲིད་པའི་ཕ་རོལ་འགྲོ། །
ཞེས་དང༌། དེ་བཞིན་དུ་སྲིད་པའི་བདེ་འབྱོར་གང་ལ་བསམས་ཀྱང་ཡིད་གཏད་
དང་སྙིང་པོ་མེད་པར་ཤེས་དགོས་པ་ཡིན་ཏེ།
དེ་ཉིད་ལས།
འདུག་དང་མི་འདུག་རང་དབང་ཆ་མེད་པའི། །
1t;



ཞལ་གདམས་བསྡུས་འགྲེལ་སྐོར།
གནས་ཀྱི་སོ་ཚིས་ཡིད་ཆད་དགོད་རེ་བྲོ། །
སྤྱོད་དང་མི་སྤྱོད་རང་དབང་ཆ་མེད་པའི། །
ནོར་གྱི་གསོག་ཐུན་ཡི་ཆད་དགོད་རེ་བྲོ། །
གོན་དང་མི་གོན་རང་དབང་ཆ་མེད་པའི། །
གོས་ཀྱི་རྩོལ་སྒྲུབ་མི་ཆད་དགོད་རེ་བྲོ། །
ཟ་དང་མི་ཟ་རང་དབང་ཆ་མེད་པའི། །
ཟས་ཀྱི་བྱ་བྱེད་ཡི་ཆད་དགོད་རེ་བྲོ། ། །
འགྲོགས་དང་མི་འགྲོགས་རང་དབང་མེད་པ་ཡི། །
གྲོགས་ཀྱི་ཉེས་ཁ་ཡི་ཆད་དགོད་རེ་བྲོ། །
བསྟོངས་དང་མི་བསྟོངས་རང་དབང་མེད་པ་ཡི། །
བུ་ཚའི་གཅེས་སྤྲས་ཡི་ཆད་དགོད་རེ་བྲོ། །
འཇིག་རྟེན་འཁྲུལ་བའི་སྤྱོད་པ་མཐོང་ཙ་ན། །
ཡི་ཆད་དགོད་རེ་བྲོ་བ་ཤིན་ཏུ་མང་། །
ཞེས་དང་། དེ་བཞིན་དུ་ཐམས་ཅད་གང་ལ་བསམ་ཀྱང་སྙིང་པོ་མེད་པ་སྒྱུ་མ་
དང་སྨིག་རྒྱུ་ལྟ་བུ་ལས་མེད་ཀྱང་སྐྱེ་བོ་རྣམས་ཀྱིས་དེ་ཉིད་མི་ཤེས་པར་བདེན་འཛིན་གྱི་
དབང་གིས་འཁོར་བར་འཁྱམས་པ་འདི་ནི་ཡིད་ཆད་སྐྱེ་བའི་གནས་ལས་གཞན་མེད་པ་
དང་། དེ་དག་གང་ལ་ཆགས་ཀྱང་བདེན་པར་གྲུབ་པ་མེད་ཅིང་མྱུར་དུ་འཇིག་ཅིང་
འབྲལ་བའི་རང་བཞིན་ཅན་ཏེ། རང་རང་གི་ཚེ་འདིར་དཀའ་སྡུག་གང་ལ་ཡང་མ་
འཛེམ་པར་བསགས་པའི་ནོར་དང་ལོངས་སྤྱོད་མཛའ་བཤེས་ཐམས་ཅད་མི་རྟག་པ་སྐད་
168



ཧི་མ་ལའི་རིག་མཛོད་ཆེན་མོ།
ཅིག་ཙམ་ཡུད་ཙམ་ཞིག་གིས་རང་བཞིན་དུ་གྱུར་ནས། འདུས་མཐའ་འབྲལ། ཚིག་མཐའ་
འགྱེལ། སྐྱེ་མཐའ་འཆི་བ་དང་། མཐོ་མཐའ་ལྷུང་བ་སོགས་འཇིག་པའི་ཆོས་ཅན་ཞིག་
ཡིན་པ་མ་གཏོགས་བདེན་པར་གྲུབ་པའི་དངོས་པོ་གང་ཡང་མེད་ལ། དེས་ན་ཡོན་ཏན་
ཐམས་ཅད་འབྱུང་བའི་གནས་གཅིག་པུ་སྟེ་དུས་ནམ་ཡང་མི་འགྱུར་བའི་རང་བཞིན་
ཐར་པའི་ལམ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་མཆོག་དོན་དུ་གཉེར་
བ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་
པའི་སླར་བསྡུས་ན་སྲིད་པ་གསུམ་པོ་གང་དུ་སྐྱེས་ཀྱང་སྡུག་བསྔལ་མ་གཏོགས་མེད་པ་
དང་། དེ་ཡི་བདེ་བ་ཅི་ཙམ་ཡོད་ཀྱང་སླུ་བ་འཇིག་པའི་ཆོས་ཅན་ཡིན་ནམ་ཡང་མི་བསླུ་
བ་མཆོག་ཐར་པའི་གོ་འཕང་འཐོབ་པ་ཡིན་པས་དེ་ལ་བརྩོན་དགོས་པར་བསྟན་པ་ཡིན་
ད\
ཐོག་མེད་དུས་ནས་བདག་ལ་བརྩེ་བ་ཅན། །
མ་རྣམས་སྡུག་ན་རང་བདེའི་ཅི་ཞིག་བྱ། །
དེ་ཕྱིར་མཐའ་ཡས་སེམས་ཅན་བསྒྲལ་བྱའི་ཕྱིར། ། །
བྱང་ཆུབ་སེམས་བསྐྱེད་རྒྱལ་སྲས་ལག་ལེན་ཡིན། ། །
ཞེས་གསུངས་སོ། །དེའི་དོན། བདག་ལ་ཚེ་རབས་གྲངས་མེད་དུ་མར་ཟས་ཀྱི་ཕུད་
བྱིན་གོས་ཀྱི་རྩེ་མོས་གཡོག་ཅིང་ཤིན་ཏུ་བྱམས་པའི་ཕ་མ་སེམས་ཅན་འདི་རྣམས་སྡུག་
བསྔལ་དྲག་པོའི་གནས་ལས་མྱུར་དུ་ཐར་པར་བྱ་བའི་ཕྱིར་དུ་ཡང་དག་པ་དམ་པའི་
ཆོས་ཕྱོགས་ལ་འབད་བརྩོན་བྱེད་དགོས་པ་ཡིན་ཏེ། ཕ་མར་གྱུར་པའི་སེམས་ཅན་དེ་
དག་རྣམས་ཀྱིས་ནི་བདག་ཉིད་ཐོག་མ་མེད་པའི་དུས་ནས་བདག་ལ་བརྩེ་བ་ཆེན་པོས་
369



ཞལ་གདམས་བསྡུས་འགྲེལ་སྐོར།
བསྐྱངས་པར་མཛད་པའི་རང་བཞིན་ཅན་ཡིན་པ་ལྟ་ཅི་སྨོས། དེ་ལྟ་བུའི་མ་རྒན་སེམས་
ཅན་འདི་རྣམས་སྡུག་བསྔལ་གྱིས་ཤིན་ཏུ་གདུང་བར་གྱུར་པའི་ཚེ་ན། དེ་དག་སྡུག་བསྔལ་
ལས་ཐར་པར་འདོད་པའི་བློ་མི་སྐྱེ་བར་ད་དུང་རང་བདེའི་ཡིད་ཚིམ་པ་ཙམ་ཞིག་ཐོབ་
པས་ཅི་ཞིག་བྱ་སྟེ་སྙིང་པོ་མེད་པར་ངེས་ཤིང་། ནམ་ཡང་རང་ཉིད་བདེ་བ་ཐོབ་པའི་
ཐབས་ལ་མི་བརྩོན་པར་སེམས་ཅན་ཐམས་ཅད་སངས་རྒྱས་ཐོབ་པའི་ཐབས་ལ་ཅི་ནུས་
སུ་འབད་བརྩོན་བྱེད་དགོས་པ་ཡིན་ཏེ།
ཞབས་དཀར་ཚོགས་དྲུག་པས་ཀྱང་། །
རང་ཉིད་ཐོག་མའི་དུས་ནས་ད་ལྟའི་བར། །
དྲིན་གྱིས་བསྐྱངས་པའི་མར་གྱུར་སེམས་ཅན་གྱིས། །
ད་ལྟ་སྡུག་བསྔལ་མྱོང་བ་སྙིང་རེ་རྗེ། ། །
ཚ་བའི་དུས་སུ་བསིལ་སྟེར་དྲིན་ཆེན་མ། །
ལ་ལ་ད་ལྟ་ཚ་དམྱལ་བརྒྱུད་དུ་སྐྱེས། །
ཚ་བའི་སྡུག་བསྔལ་མྱོང་བ་སྙིང་རེ་རྗེ། །
གྲང་བའི་དུས་སུ་དྲོད་ཀྱིས་བསྐྱངས་པའི་མ། །
ལ་ལ་ད་ལྟ་གྲང་དམྱལ་བརྒྱད་དུ་སྐྱེས། །
གྲང་བའི་སྡུག་བསྔལ་མྱོང་བ་སྙིང་རེ་རྗེ། །
བཀྲེས་སྐོམ་དུས་སུ་བཟའ་བཏུང་སྟེར་བའི་མ། །
ལ་ལ་ད་ལྟ་ཡི་དྭགས་གནས་སུ་སྐྱེས། །
བཀྲེས་སྐོམ་སྡུག་བསྔལ་མྱོང་བ་སྙིང་རེ་རྗེ། །
17f}



ཧི་མ་ལའི་རིག་མཛོད་ཆེན་མོ།
བྱམས་པས་རྟག་ཏུ་བསྐྱངས་པའི་དྲིན་ཆེན་མ། །
ལ་ལ་ད་ལྟ་དུད་འགྲོའི་གནས་སུ་སྐྱེས། །
བཀོལ་སྤྱོད་སྡུག་བསྔལ་མྱོང་བ་སྙིང་རེ་རྗེ། །
བརྩེ་བས་གང་འདོད་སྟེར་བའི་དྲིན་ཆེན་མ། །
ལ་ལ་ད་ལྟ་མི་ཡི་གནས་སུ་སྐྱེས། །
ན་འཆིའི་སྡུག་བསྔལ་མྱོང་བ་སྙིང་རེ་རྗེ། །
གནོད་པ་ཀུན་ལས་སྐྱོབ་པའི་དྲིན་ཆེན་མ། །
ལ་ལ་ད་ལྟ་ལྷ་མིན་གནས་སུ་སྐྱེས། །
འཐབ་རྩོད་སྡུག་བསྔལ་མྱོང་བ་སྙིང་རེ་རྗེ། །
ཕན་པ་ཁོ་ནས་སྐྱོང་བའི་དྲིན་ཆེན་མ། །
ལ་ལ་ད་ལྟ་ལྷ་ཡི་གནས་སུ་སྐྱེས། །
འཕོ་ལྟུང་སྡུག་བསྔལ་མྱོང་བ་སྙིང་རེ་རྗེ། །
ཞེས་དང་། དེ་ལྟར་རང་གི་ཕ་མར་གྱུར་པའི་འགྲོ་བ་ཀུན་རྟག་ཏུ་བྱམས་དང་
བརྩེ་བ་ཆེན་པོས་བསྐྱངས་པར་བྱས་ཏེ། རང་གི་ནོར་དང་ལོངས་སྤྱོད་སོགས་ཀུན་ལ་
ཆགས་ཞེན་སྤང་བར་བྱ་དགོས། དེ་དག་ལ་ཆགས་ཞེན་སྤངས་བར་མ་བྱས་ན་འཁོར་བར་
འཆིང་བྱེད་ཀྱི་ཞགས་པ་ཉིད་དུ་གྱུར་པ་ཡིན་ཏེ།
རྒྱལ་སྲས་རིན་པོ་ཆེའི་ཞལ་ནས། །
རང་གི་ཉེ་དུའི་བཀུར་བསྟི་རབ་སྤངས་ནས། །
གཞན་གྱི་བཀུར་བསྟི་འདོད་ན་བློས་བཏང་སྙོམས། །
171



ཞལ་གདམས་བསྡུས་འགྲེལ་སྐོར།
ཡུལ་དང་གཉེན་བཤེས་ལོངས་སྤྱོད་ཀུན་སྤངས་ནས། །
སྙན་གྲགས་འདོད་པའི་བློ་ཡིས་བཅིངས་གྱུར་ན། ། །
ལྕགས་སྒྲོག་ཆོད་ནས་སྲད་བུས་འཁྱིགས་པ་ཡིན། །
ཞེས་དང་། དེ་བཞིན་དུ་ལས་ཉོན་གྱི་བག་ཆགས་འཐུག་པོ་མ་ལུས་པ་ཐམས་ཅད་
རབ་ཏུ་ཞི་ནས་ཐར་པ་དང་ཐམས་ཅད་མཁྱེན་པའི་གོ་འཕང་བླ་ན་མེད་པ་མངོན་དུ་
གྱུར་པའི་ཐབས་ལ་བརྩོན་དགོས་པ་ཡིན་ཏེ།
སེམས་ཉིད་ངལ་གསོ་ལས།
ཀྱེ་མ་ཉམ་ཐག་འགྲོ་བའི་ཉོན་མོངས་ཚོགས ། །
བག་ཆགས་བཅས་ཀུན་ཞི་ལ་སེམས་སྙོམས་ཤོག །
ཆགས་སྡང་དྲག་པོས་གཟིར་བའི་ལུས་ཅན་ཀུན༔ །
ཉེ་རིང་སེམས་སྙོམས་ཆགས་སྡང་བྲལ་བར་ཤོག །
ཅེས་དང་། དེ་བཞིན་དུ་ནམ་ཡང་མཐའ་ཡས་པའི་འགྲོ་བ་སེམས་ཅན་ཐམས་
ཅད་གཅིག་ཀྱང་མ་ལུས་པར་དེ་དག་གི་སྡུག་བསྔལ་རབ་ཏུ་ཞི་ནས་བདེ་བའི་ས་ལ་
བགྲོད་པར་འདོད་པའི་དམིགས་པ་ཅི་ནུས་སུ་ཡིད་ལ་བྱ་དགོས་པ་དེའི་ཕྱིར་ན། མཐའ་
ཡས་པའི་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱུ་མཚོ་ཆེན་པོ་དེ་ལས་མྱུར་
དུ་བསྒྲལ་བྱའི་ཕྱིར་དུ་བླ་ན་མེད་པའི་བྱང་ཆུབ་མཆོག་ཏུ་སེམས་བསྐྱེད་པར་བྱེད་པ་དེ་
ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་
དོན་སླར་བསྡུས་ན་ཚེ་རབས་ཐོག་མེད་ནས་བདག་ལ་བྱམས་དང་བརྩེ་བ་ཆེན་པོས་
བསྐྱངས་པར་མཛད་པའི་མ་རྣམས་འདི་དག་སྡུག་བསྔལ་གྱིས་གདུང་ན་རང་ཉིད་བདེ་
72



ཧི་མ་ལའི་རིག་མཛོད་ཆེན་མོ།
བ་ཐོབ་པས་ཅི་ཞིག་བྱ་སྟེ། དེ་དག་བསྒྲལ་བྱའི་ཕྱིར་དུ་བྱང་ཆུབ་མཆོག་ཏུ་སེམས་བསྐྱེད་
པར་བྱ་དགོས་པར་བསྟན་པ་ཡིན་ནོ། ། །
སྡུག་བསྔལ་མ་ལུས་བདག་བདེ་འདོད་ལས་བྱུང་། །
རྫོགས་པའི་སངས་རྒྱས་གཞན་ཕན་སེམས་ལས་འཁྲུངས། །
དེ་ཕྱིར་བདག་བདེ་གཞན་གྱི་སྡུག་བསྔལ་དག །
ཡང་དག་བརྗེ་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་མ་རྒན་སེམས་ཅན་མཐའ་དག་གི་སྡུག་བསྔལ་
རྣམས་རྒྱུ་གང་ལས་བྱུང་བ་ཡིན་ནོ་ཞེ་ན། དེ་དག་ཐམས་ཅད་གཞན་གྱིས་རང་ལ་བྱས་པ་
མ་ཡིན་པར་རང་ཉིད་ཀྱི་ཞེ་འདོད་དང་ལག་ལེན་ཕྱིན་ཅི་ལོག་ཏུ་གྱུར་ཏེ། ལས་ཉོན་མ་
རིག་པ་དེ་དག་གི་སྟོབས་ལས་ཚ་གྲང་བཀྲེས་སྐོམ་སོགས་ཀྱི་སྡུག་བསྔལ་མ་ལུས་པ་
རྣམས་གཙོ་བོ་བདག་ཉིད་གཅིག་པུ་བདེ་བར་འདོད་པ་ཁོ་ན་ལས་བྱུང་བ་ཡིན་ནོ། །ད་
ནི་མཐར་ཐུག་བླ་ན་མེད་པ་རྫོགས་པའི་སངས་རྒྱས་ཀྱི་གོ་འཕང་འཐོབ་པའི་རྒྱུ་རྣམས་
གང་ལས་བྱུང་ངོ་ཞེ་ན། འགྲོ་བ་རྣམས་ཐར་པའི་ལམ་ལ་དགོད་པར་བྱ་བའི་ཐབས་སྙིང་
རྗེ་ཆེན་པོ་དང་། ཤེས་རབ་སྟོང་པ་ཉིད་ཀྱི་རྒྱུ་དང་རྐྱེན་བྱས་ནས་གཞན་ལ་ཕན་འདོད་
ཀྱིས་བློ་བྱང་ཆུབ་ཀྱི་སེམས་རིན་པོ་ཆེ་ཁོ་ན་ལས་འཁྲུངས་པ་མ་གཏོགས་མེད་ལ། དེ་ལྟར་
བྱང་ཆུབ་མཆོག་ཏུ་སེམས་བསྐྱེད་པར་བྱས་ན། ཚེ་འདི་ཉིད་དུ་ཟུང་འཇུག་རྡོ་རྗེ་འཆང་
གི་གོ་འཕང་མངོན་དུ་གྱུར་པའི་བསོད་ནམས་ཚད་མེད་པ་ཞིག་རྒྱུད་ལ་འབྱུང་བར་
འགྱུར་པ་ཡིན་ཏེ།
17 ༣



ཞལ་གདམས་བསྡུས་འགྲེལ་སྐོར། །
སེམས་ཉིད་ངལ་གསོ་ལས།
རིན་ཆེན་སེམས་ཟིན་དགེ་བ་མི་ཟད་འཕེལ། །
ཇི་ལྟར་རྒྱ་མཚོ་དྭངས་པའི་ཆུ་འབབ་དང་། །
ས་གཞི་བཟང་པོར་ལོ་ཐོག་ཕུན་ཚོགས་བཞིན། །
ཀུན་གྱི་རྩ་བ་ས་བོན་སྙིང་རྗེའི་བདག །
སྲིད་པ་ན་ཡང་བདེ་བའི་འབྲས་མང་ཞིང་། །
ཞི་བའི་རང་བཞིན་བྱང་ཆུབ་མཆོག་གི་རྒྱུ། །
རིན་ཆེན་སེམས་ལེགས་བསྐྱེད་ལ་འབད་པར་མཛོད། །
ཅེས་དང་། དེ་ལྟ་བུའི་དགེ་བའི་ལེགས་ཚོགས་ཀུན་གྱི་རྩ་བ་རིན་ཆེན་བྱང་ཆུབ་
ཀྱི་སེམས་རིན་པོ་ཆེ་འདི་ཉིད་ནི། ཡོད་ན་སངས་རྒྱས་སྒྲུབ་ལ་དུས་ཆོག་པ་མེད་ན་སངས་
རྒྱས་སྒྲུབ་ལ་མེད་ཐབས་ཆག་ཡིན་པས་འདི་ལ་ཤིན་ཏུ་འབད་བརྩོན་བྱེད་དགོས་པ་ཡིན་
མན་ངག་མཛོད་ལས་ཀྱང་། །
ཡར་ལ་གོང་མའི་བཀུར་སྟི་ཚོགས་ཆེ་བས། །
བླ་མ་ཡིད་དམ་མཁའ་འགྲོ་མཆོད་པ་གཅེས། །
མར་ལ་འོག་མའི་ཕན་འདོགས་ཚོགས་ཆེ་བས། །
ཚད་མེད་སྙིང་རྗེས་སྡུག་ཕོངས་བསྐྱང་བ་གཅེས། །
ནང་དུ་ཕྱོགས་མེད་དམ་ཆོས་ཚོགས་ཆེ་བས། །
ཐོས་པ་བསམ་པ་སྒོམ་པ་བརྩོན་པར་གྱིས། །
[74



ཧི་མ་ལའི་རིག་མཛོད་ཆེན་མོ།
ཕར་ལ་གཞན་ལ་ཕན་འདོགས་ཚོགས་ཆེ་བས། ། །
སེམས་བསྐྱེད་ཆོས་བཤད་མགོན་སྐྱབས་དཔུང་གཉེན་མཛོད། །
ཚུར་ལ་མཚན་མའི་དམིགས་མེད་ཚོགས་ཆེ་བས། ། །
ངར་འཛིན་རློམ་སེམས་མཚན་མར་འཛིན་པ་སྤངས། །
བར་དུ་གནས་ལུགས་སྒྲུབ་པ་ཚོགས་ཆེ་བས། །
མཐར་ཐུག་དོན་གྱི་དཀོན་མཆོག་གསུམ་པོ་བསྒྲུབ། །
དེ་ལྟར་སྤྱད་ན་མྱུར་དུ་སངས་རྒྱས་འགྲུབ། །
ཅེས་དང་། དེ་ལྟར་སྒྲུབ་ཅིང་ཚེ་འདིར་ཞེན་ཅིང་ཆགས་པའི་ཆོས་བརྒྱུད་ཀྱི་བྱ་བ་
སོགས་སྤངས་པར་བྱེད་དགོས་པ་ཡིན་ཏེ།
རྗེ་མི་ལའི་ཞལ་ནས་ཀྱང་། །
ང་མི་ཁོམ་བརྒྱད་ལ་འཇིགས་འཇིགས་ནས། །
མི་རྟག་འཁོར་བའི་ཉེས་དམིགས་བསྒོམས། །
སྐྱབས་དཀོན་མཆོག་གསུམ་ལ་བློ་ཕུག་གཏད། །
ལས་རྒྱུ་འབྲས་ཆོས་ལ་ནན་ཏན་བསྐྱེད། །
ཐབས་བྱང་ཆུབ་སེམས་ཀྱིས་རྒྱུད་སྦྱངས་ནས། །
བག་ཆགས་སྒྲིབ་པའི་རྒྱུན་ལམ་བཅད། །
སྣང་བ་ཅི་སྣང་སྒྱུ་མར་རྟོགས། །
ད་ངན་སོང་གསུམ་ལ་ཉམས་ང་མེད། །
ང་བློ་བུར་ཚེ་ལ་འཇིགས་འཇིགས་ནས། །
175



ཞལ་གདམས་བསྡུས་འགྲེལ་སྐོར།
ལམ་རྩ་དང་རླུང་ལ་རྟེན་འབྲེལ་བསྒྲིགས། །
ཞེས་དང་། དེ་ལྟར་རྟག་ཏུ་འཇིག་རྟེན་ཆོས་བརྒྱད་རྒྱབ་ཏུ་དོར་ཞིང་ཕྱི་མར་ཕན་
པའི་ཆོས་བྱང་ཆུབ་མཆོག་ཏུ་སེམས་བསྐྱེད་ཅིང་དགེ་རྩ་གཞན་དོན་དུ་བསྔོ་བར་བྱ་
དགོས་པ་ཡིན་ཏེ།
རྗེ་རིན་པོ་ཆེའི་ཞལ་ནས།
དགེ་འདིས་མཚོན་ནས་དུས་གསུམ་དང་འབྲེལ་བའི། །
རང་གཞན་དགེ་བའི་རྩ་བ་ཇི་སྙེད་པ། །
དེ་དག་ཐམས་ཅད་སྐྱེ་ཞིང་སྐྱེ་བ་རུ། །
བྱང་ཆུབ་མཆོག་གི་རྗེས་སུ་མི་མཐུན་པའི། །
ཤེས་ཀྱིས་ཁེ་འདོད་པ་དང་གྲགས་པ་དང་། །
འཁོར་དང་རྙེད་བཀུར་གྲགས་སོགས་བདེ་བའི་རྒྱུར། །
སྐད་ཅིག་ཙམ་ཡང་སྨིན་པར་མི་འགྱུར་ཞིང་། །
བླ་མེད་བྱང་ཆུབ་ཁོ་ནའི་རྒྱུར་གྱུར་ཅིག ། །
བདེ་མེད་སྡུག་བསྔལ་བརྒྱ་ཡིས་གཙེས་པ་ཡིས། །
འཁོར་བའི་ཕུན་ཚོགས་ཡིད་ལ་དྲན་ཙམ་གྱིས། །
ལྕགས་ཁང་འབར་བའི་ནང་དུ་ཚུད་པ་ལྟར། །
ཡིད་ལ་འདོད་པ་ཏིལ་ཙམ་མེད་པར་ཤོག །
ཅེས་དང་། དེ་ལྟ་བུའི་བྱང་ཆུབ་ཀྱི་སེམས་རིན་པོ་ཆེ་དེ་ཉིད་རྒྱུད་ལ་བསྐྱེད་པར་
བྱས་ན་བསོད་ནམས་ཚད་མེད་པ་འབྱུང་བར་འགྱུར་བ་ཡིན་ཏེ།
276



ཧི་མ་ལའི་རིག་མཛོད་ཆེན་མོ།
ཞི་བ་ལྷས་ཀྱང་། །
འགྲོ་བ་ཀུན་གྱི་དགའ་བའི་རྒྱུ། །
སེམས་ཅན་སྡུག་བསྔལ་རྩིར་གྱུར་པ། །
རིན་ཆེན་སེམས་ཀྱི་བསོད་ནམས་གང་། །
དེ་ལ་ཇི་ལྟར་གཞལ་གྱིས་ལང་། །
ཕན་པར་བསམས་པ་ཙམ་གྱིས་ཀྱང་། །
སངས་རྒྱས་མཆོད་ལས་ཁྱད་འཕགས་ན། །
སེམས་ཅན་མ་ལུས་ཐམས་ཅད་ཀྱི། །
བདེ་དོན་བརྩོན་པ་སྨོས་ཅི་དགོས། །
ཞེས་དང་། དེ་ལྟར་བྱང་ཆུབ་མཆོག་ཏུ་སེམས་བསྐྱེད་ཅིང་ཕ་དང་མར་གྱུར་པའི་
འགྲོ་བ་ཀུན་དགའ་བའི་རྒྱུ་བྱང་ཆུབ་ཀྱི་སེམས་བསྐྱེད་པར་བྱེད་པ་དེ་ཡི་ཕྱིར་ན། བདག་
གི་བདེ་རྒུའི་ལེགས་ཚོགས་མ་ལུས་པ་ཐམས་ཅད་སེམས་ཅན་གཞན་ལ་ཕངས་སེམས་
མེད་པར་སྦྱིན་པ་གཏོང་བར་བྱེད་པ་དང་། མ་ཟད་སེམས་ཅན་གཞན་གྱི་ལུས་སེམས་ཀྱི་
མི་འདོད་པའི་སྡུག་བསྔལ་མཐའ་དག་བདག་གིས་དང་དུ་བླངས་ནས་བདག་གཞན་
ཡང་དག་པར་བརྗེ་བ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་
པར་བྱ་བ་ཡིན་ཞེས་པའི་དོན་སླར་བསྡུས་ན་བདག་བདེ་འདོད་པའི་བློ་ངན་དོར་ཞིང་
མཐའ་ཡས་པའི་སེམས་ཅན་ཐམས་ཅད་སྡུག་བསྔལ་གསུམ་གྱི་གནས་ལས་བསྒྲལ་བར་བྱ་
བའི་ཕྱིར་དུ་བྱང་ཆུབ་མཆོག་ཏུ་སེམས་བསྐྱེད་པར་བྱ་དགོས་པར་བསྟན་པ་ཡིན་ནོ། །
སུ་དག་འདོད་ཆེན་དབང་གིས་བདག་གི་ནོར། །
1 ལྟY



ཞལ་གདམས་བསྡུས་འགྲེལ་སྐོར།
ཐམས་ཅད་འཕྲོག་གམ་འཕྲོག་ཏུ་འཇུག་ན་ཡང་། །
ལུས་དང་ལོངས་སྤྱོད་དུས་གསུམ་དགེ་བ་རྣམས། །
དེ་ལ་བསྔོ་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། ཤིན་ཏུ་འདོད་སྲིད་ཅན་གྱི་སྐྱེ་བོ་ངན་པ་སུ་དག་
འདོད་པ་ཆེན་པོའི་དབང་གིས་ནི། བདག་གི་གཅེས་པར་བཟུང་བའི་ནོར་རྫས་རིན་ཆེན་
རྣམས་ཀྱང་། རང་གཞན་ཕན་ཚུན་གྱི་བར་ལ་ཐོབ་དང་འབྱོར་པ་ཕྱོགས་ལྷུང་ཕྲག་དོག་
ངན་པ་སོགས་ཀྱི་དབང་གིས་ཐམས་ཅད་ཁོ་རང་གིས་མངོན་སུམ་དུ་འཕྲོག་གམ་དེ་མིན་
གཞན་ལ་འཕྲོག་ཏུ་འཇུག་པར་བྱས་ན་ཡང་ཕར་ལ་གནོད་པའི་ལས་གང་ཡང་མི་བྱེད་
པར་ཕན་འདོགས་བཟང་པོ་བསྒྲུབ་པར་བྱ་དགོས་པ་ཡིན་ཏེ།
ས་བཟང་འགྲེལ་བ་ལས།
སེམས་ཅན་རྣམས་ལ་ཕན་བྱེད་ཕྱིར། །
ཞེས་དང་། དེ་ལྟར་འགྲོ་བ་རྣམས་ཕ་མར་ཤེས་ཤིང་དེ་དག་གི་དོན་སྒྲུབ་པར་
བྱེད་པ་ལ་ཤིན་ཏུ་བཟོད་པ་དེ་ནི་བླ་ན་མེད་པ་ཉིད་དུ་གྱུར་པ་ཡིན་ཏེ།
ལུང་ལས་ཀྱང་། །
བཟོད་པ་དཀའ་ཐུབ་དམ་པ་བཟོད་པ་ནི། །
མྱ་ངན་འདས་པ་མཆོག་ཅེས་སངས་རྒྱས་གསུངས། །
ཞེས་དང་། དེ་ལྟར་མྱ་ངན་ལས་འདས་པ་མཆོག་ཏུ་གྱུར་པ་ཞིག་ཐོབ་པར་འདོད་
པ་ནས་བཟུང་སྟེ་གྲོགས་མ་རུང་བ་དག་གི་ཁྲོད་དུ་གནས་པར་མི་བྱ་ཞིང་དྲན་ཤེས་
བསྟེན་པར་བྱ་དགོས་པ་ཡིན་ཏེ།
178



ཧི་མ་ལའི་རིག་མཛོད་ཆེན་མོ།
ཞི་བ་ལྷས་ཀྱང་།
སྐྱེ་བོ་ངན་ཁྲོད་གནས་པས་ན། །
སེམས་ཀྱི་རྨ་འདི་རྟག་ཏུ་བསྲུང་། །
ཞེས་དང་། དེ་ལྟར་དྲན་ཤེས་རྒྱུད་ལ་མི་བསྟེན་ཞིང་ཤེས་བཞིན་མེད་པའི་སྐྱེ་བོ་
དེ་དག་ནི་ཆོས་དང་འཇིག་རྟེན་གཉིས་ཀྱི་བྱ་བ་མཐའ་དག་ལས་ཉམས་པར་འགྱུར་བ་
ཡིན་ཏེ།
ཡང་ཞི་བ་ལྷས་ཀྱང་།
ཤེས་བཞིན་མེད་པའི་སེམས་ལྡན་པའི། །
ཐོས་དང་བསམ་དང་བསྒོམས་པ་ཡང་། །
གློ་རྡོལ་བུམ་པའི་ཆུ་བཞིན་དུ། །
དྲན་པ་ལ་ནི་དེ་མི་གནས། །
ཞེས་དང་། དེ་ལྟར་དྲན་ཤེས་མེད་པའི་སྐྱེ་བོ་དེ་དག་ལ་ནི་འཁོར་བ་ལ་ངེས་
འབྱུང་དང་སྐྱོ་ཤེས་སོགས་ནམ་ཡང་རྒྱུད་ལ་སྐྱེ་བར་མི་འགྱུར་བ་ཡིན་ཏེ།
བཞི་བརྒྱ་བ་ལས་ཀྱང་།
གང་ལ་འདིར་སྐྱོ་ཡོད་མིན་པ། །
དེ་ལ་ཞི་གུས་ག་ལ་ཡོད། །
རང་ཁྱིམ་ལ་བཞིན་སྲིད་པ་ནི། །
འདི་ནས་འབྱུང་བའང་བྱ་བ་དཀའ། །
ཞེས་དང་། དེ་ལྟ་མ་ཡིན་པར་འཁོར་བ་མཐོ་དམན་གང་དུ་སྐྱེས་ཀྱང་དེ་དག་
179



ཞལ་གདམས་བསྡུས་འགྲེལ་སྐོར།
སྡུག་བསྔལ་གྱི་རང་བཞིན་ཡིན་པར་ཤེས་ནས་སྐྱོ་བ་སྐྱེས་ཏེ། དེ་ལས་ཐར་པར་འདོད་
ཅིང་དམ་པའི་ཆོས་བསྒྲུབ་པར་བྱས་ན། མྱ་ངན་ལས་འདས་པའི་གོ་འཕང་འཐོབ་པར་
འགྱུར་བ་ཡིན་ཏེ། །
འཕགས་པ་གྲོལ་སྡེས་ཀྱང་།
སྐྱོ་བའི་སེམས་ལ་བརྟེན་པ་གང་། །
འགའ་ཞིག་མྱ་ངན་འདའ་འགྱུར་ཞིང་། །
འཇིག་རྟེན་ལེགས་སྙམ་ལ་བརྟེན་ནས། །
ལ་ལ་འཁོར་བར་འཁོར་བར་འདོད། །
ཅེས་དང་། དེ་འདྲའི་སྐྱེ་བོ་དེ་དག་རྣམས་ནི་ཡང་དག་ཐར་པའི་ལམ་དུ་འགྲོ་
བར་བྱེད་པ་ལ་ཐག་རིང་དུ་གྱུར་པ་ཡིན་ལ། དེས་ན་རྟག་ཏུ་འགྲོ་བ་རྣམས་ལ་ཉེ་རིང་
ཆགས་སྡང་མེད་པར་ཐར་པ་དང་ཐམས་ཅད་མཁྱེན་པའི་གོ་འཕང་འཐོབ་པར་བྱ་བའི་
ཕྱིར་དུ་བྱང་ཆུབ་ཀྱི་སེམས་རིན་པོ་ཆེ་དེ་ཉིད་ཀྱིས་བློ་སྦྱང་པར་བྱ་དགོས་པ་ཡིན་ཏེ།
སེམས་ཉིད་ངལ་གསོ་ལས།
དེ་ལྟར་སྐྱབས་སོང་རྟེན་གྱི་གང་ཟག་གིས། །
བྱམས་པའི་ས་གཞིར་སྙིང་རྗེའི་མེ་ཏོག་བཀྲམ། །
དགའ་བའི་གྲིབ་བསིལ་བཏང་སྙོམས་ཆུ་གཙང་གིས། །
འགྲོ་ལ་ཕན་ཕྱིར་རང་གི་སེམས་སྦྱང་ངོ༌། ། །
ཞེས་དང་། དེ་བཞིན་རྟག་ཏུ་རང་རང་ཤི་ཚེ་འགྱོད་པ་མེད་པའི་ཆོས་ཤིག་
བསྒྲུབས་པར་བྱེད་དགོས་པ་ཡིན་ཏེ།
18{ }



ཧི་མ་ལའི་རིག་མཛོད་ཆེན་མོ།
མན་ངག་མཛོད་ལས་ཀྱང་། །
བློ་ཕུག་བླ་མ་ལ་གཏོད་འཁྲུལ་བ་མི་འབྱུང་ཡིན། །
དགེ་སྦྱོར་ཕྱི་དུས་མ་བཞག་ཤི་ཡང་མི་འགྱོད་ཡིན། །
དགྲ་གཉེན་ཕྱོགས་རིས་མ་འཛིན་ཀུན་སྣང་མཐུན་པ་ཡིན། །
བཟང་བྱས་དྲིན་ལན་ལོན་དང་གར་ཡང་དྲན་པ་ཡིན། །
ཕྲག་དོག་གནོད་འཛུགས་སྤངས་དང་རང་རྒྱུད་དུལ་བ་ཡིན། །
དམ་པའི་རྣམ་ཐར་སྐྱོང་དང་ཅི་བསམ་འགྲུབ་པ་ཡིན། །
ཞེས་དང་། དེ་བཞིན་དུ་དམ་པའི་རྣམ་ཐར་དྲི་མ་མེད་པ་ཞིག་ལ་ལེགས་པར་
བསྟེན་ནས་གཞན་གྱི་ནོར་དང་ལོངས་སྤྱོད་ལ་ཕྲག་དོག་བྱེད་པ་དང་། གནོད་བྱེད་དེ་ལ་
སེམས་ཁྲོ་བར་མི་བྱ་བར་དེ་ལ་སྙིང་བརྩེ་བ་ཆེན་པོའི་སྒོ་ནས་བདག་གིས་གཅེས་པར་
བཟུང་བའི་ལུས་དང་ལོངས་སྤྱོད་ནོར་རྫས་སོགས་དུས་གསུམ་བསགས་པའི་དགེ་བ་
རྣམས་གནོད་བྱེད་དེ་ལ་བསྔོ་བ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་
ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་སྐྱེ་བོ་མ་རུང་བ་འདོད་ཆགས་ལྡན་
པ་རྣམས་ཀྱིས་རང་ཉིད་ཀྱིས་བདག་ཏུ་བཟུང་བའི་ནོར་ལོངས་སྤྱོད་སོགས་འཕྲོག་གམ་
འཕྲོག་ཏུ་འཇུག་པར་བྱས་ཀྱང་། དེ་ཚེ་དེ་ལ་བཟོད་པ་བསྒོམས་པར་བྱས་ནས་ལུས་དང་
ལོངས་སྤྱོད་དུས་གསུམ་གྱི་དགེ་བའི་ཚོགས་རྣམས་བསྔོ་དགོས་པར་བསྟན་པ་ཡིན་ནོ། །
བདག་ལ་ཉེས་པ་ཅུང་ཟད་མེད་བཞིན་དུ། །
གང་དག་བདག་གི་མགོ་བོ་གཅོད་བྱེད་ནའང་། །
སྙིང་རྗེའི་དབང་གིས་དེ་ཡི་སྡིག་པ་རྣམས། །
1
}



ཞལ་གདམས་བསྡུས་འགྲེལ་སྐོར།
བདག་ལ་ལེན་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། བདག་གིས་གཞན་ལ་རྟག་ཏུ་གནོད་འཚེ་དང་སྡང་
སེམས་ཀྱིས་ཉེས་པ་ཅུང་ཟད་ཙམ་ཡང་བྱས་པ་མེད་བཞིན་དུ་གཞན་ལ་འཚེ་ཞིང་གནོད་
སེམས་དང་ལྡན་པའི་སྐྱེ་བོ་གང་དག་གཅིག་གིས་བདག་གི་ད་ལྟའི་ཡན་ལག་ཐམས་ཅད་
ཀྱི་མཆོག་གཅེས་པར་བཟུང་བའི་མགོ་བོ་གཅོད་པར་བྱེད་ནའང་། དེ་ལ་བདག་གི་མཁོན་
འཛིན་མི་བྱེད་པར་ཤིན་ཏུ་གཅེས་པར་བྱམས་སྐྱོང་བྱ་དགོས། གནོད་བྱེད་དེ་དག་རྣམས་
ལ་བྱང་ཆུབ་ཀྱི་སེམས་དང་སྙིང་རྗེ་བསྐྱེད་ཅིང་ཐར་པའི་ལམ་དུ་བཀོད་པར་བྱས་ན་དེ་
ནི་བྱང་ཆུབ་སྒྲུབ་པའི་གྲོགས་སུ་གྱུར་པ་ཡིན་ཏེ།
ཞི་བ་ལྷས་ཀྱང་།
སྲིད་པའི་སྡུག་བསྔལ་བརྒྱ་ཕྲག་གཞོམ་འདོད་ཅིང་། །
སེམས་ཅན་མི་བདེ་བསལ་བར་འདོད་པ་དང་། །
བདེ་མང་བརྒྱ་ཕྲག་སྤྱོད་པར་འདོད་པས་ཀྱང་། །
བྱང་ཆུབ་སེམས་ནི་རྟག་ཏུ་བཏང་མི་བྱ། ། །
ཞེས་དང་། དེ་བཞིན་དུ་བྱང་ཆུབ་མཆོག་ཏུ་སེམས་སྐྱེད་པར་བྱེད་པའི་ཚེ་ན་
གནོད་བྱེད་རྣམས་ཐར་པའི་ལམ་སྟོན་པའི་གྲོགས་མཆོག་བླ་ན་མེད་པ་ཡིན་ཏེ།
དགེ་བཤེས་ཁ་རག་པས་ཀྱང་། །
རྐྱེན་ངན་དགེ་བའི་བཤེས་གཉེན་ཡིན། །
བར་ཆད་དགེ་སྦྱོར་བསྐུལ་མ་ཡིན། །
སྡུག་བསྔལ་སྡིག་པའི་ཕྱགས་མ་ཡིན། །
62



ཧི་མ་ལའི་རིག་མཛོད་ཆེན་མོ།
སེམས་མི་དགའ་བྱུར་དུ་མ་བལྟ་ཨང་། །
ཞེས་དང་། དེ་ལྟར་རྟག་ཏུ་གཞན་གྱི་སྡུག་བསྔལ་རྣམས་རང་ཐོག་ཏུ་ལེན་པ་དང་།
རང་གི་བདེ་བ་རྣམས་འགྲོ་བའི་དོན་དུ་བསྔོ་བར་བྱས་ཤིང་བདག་གཞན་བརྗེ་བ་བྱང་
ཆུབ་ཀྱི་སེམས་སྒོམ་པར་བྱས་ན། གཞན་གྱི་ཡོན་ཏན་སོགས་མཐོང་བ་ལ་ཡང་མི་དགའ་
བའི་བློ་ངན་མི་སྐྱེ་བར་བྱམས་པའི་སེམས་ཀྱིས་བསྐྱངས་པར་འགྱུར་བ་ཡིན་ཏེ།
སྤྱོད་འཇུག་ལས།
ཡིད་མི་བདེ་བའི་ཟས་རྙེད་ན། །
ཞེ་སྡང་བརྟས་ཏེ་བདག་འཇོམས་སོ། །
ཅི་ལ་བབ་ཀྱང་བདག་གིས་ནི། །
དགའ་བའི་ཡིད་ནི་དཀྲུག་མི་བྱ། །
གལ་ཏེ་བཅོས་སུ་ཡོད་ན་ནི། །
དེ་ལ་མི་དགའ་ཅི་ཞིག་ཡོད། །
གལ་ཏེ་བཅོས་སུ་མེད་ན་ནི། །
དེ་ལ་མི་གར་བྱས་ཅི་ཕན། །
གཞན་ཡང་སྡུག་བསྔལ་ཡོན་ཏན་ནི། །
སྐྱོ་བས་དྲེགས་པ་སེལ་བར་བྱེད། །
འཁོར་བ་པ་ལ་སྙིང་རྗེ་སྐྱེ། །
སྡིག་ལ་འཛེམ་ཞིང་དགེ་ལ་དགའ། །
ཞེས་དང་། དེ་བཞིན་དུ་རང་ཉིད་ད་ལྟ་སེམས་ཅན་ལས་ངན་པ་ཧ་ཅང་སྡུག་
183



ཞལ་གདམས་བསྡུས་འགྲེལ་སྐོར།
བསྔལ་དྲག་པོའི་མནར་བ་དག་དང་འཕྲད་པར་གྱུར་པའི་ཚེ་ན། དེ་དག་གི་སྡུག་བསྔལ་
རང་ཐོག་ཏུ་ལེན་པར་བྱས་ན་དེ་ནི་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་ཉམས་
ལེན་དུ་གྱུར་པ་ཡིན་ཏེ།
གླང་ཐང་བས་ཀྱང་།
རང་བཞིན་ངན་པའི་སེམས་ཅན་ནི། །
སྡིག་སྡུག་དྲག་པོས་ནོན་མཐོང་ཚེ། །
རིན་ཆེན་གཏེར་དང་ཕྲད་པ་བཞིན། །
རྙེད་པར་དཀའ་བའི་གཅེས་འཛིན་ཤོག །
བདག་ལ་གཞན་གྱི་ཕྲག་དོག་གིས། །
གཤེ་སྐུར་ལ་སོགས་མི་རིགས་པའི། །
གྱོང་ཁ་རང་གིས་ལེན་པ་དང་། །
རྒྱལ་ཁ་གཞན་ལ་འབུལ་བར་ཤོག །
ཅེས་དང༌། དེ་ལྟར་གཞན་གྱིས་ཚུར་རང་ལ་གཤེ་སྐུར་དང་གནོད་པ་ཇི་ལྟར་བྱས་
ཀྱང་དེ་དག་ཐམས་ཅད་བདག་གིས་དགེ་བའི་བཤེས་གཉེན་གྱི་བཀའ་ལྟར་དང་དུ་ལེན་
པ་དང༌། མ་ཟད་དེ་དག་གི་སྡུག་བསྔལ་མཐའ་དག་རང་གི་ཡིད་ལ་དྲན་ཞིང་བདག་
གཞན་མཉམ་རྗེ་བྱང་ཆུབ་ཀྱི་རིན་པོ་ཆེ་ལྟ་བུ་དེ་ཉིད་རྒྱུད་ལ་གོམས་པར་བྱ་དགོས་པ་
ཡིན་ཏེ།
ལམ་གཙོ་ལས་ཀྱང་།
མ་རིག་མུན་པའི་སྨག་ཆེན་ཀུན་ནས་འཐིབས། །
1-3



ཧི་མ་ལའི་རིག་མཛོད་ཆེན་མོ།
མུ་མེད་སྲིད་པར་སྐྱེ་ཞིང་སྐྱེ་བ་རུ། །
སྡུག་བསྔལ་གསུམ་གྱིས་རྒྱུན་ཆད་མེད་པར་མནར། །
གནས་སྐབས་འདི་འདྲར་གྱུར་པའི་མ་རྣམས་ཀྱི། །
ངང་ཚུལ་བསམས་ནས་སེམས་མཆོག་བསྐྱེད་པར་མཛོད། ། །
ཞེས་དང་། དེ་ལྟར་སེམས་བསྐྱེད་ཅིང་མཐའ་ཡས་པའི་འགྲོ་བ་རྣམས་སྡུག་བསྔལ་
གསུམ་གྱི་གནས་ལས་ཐར་པར་འདོད་པའི་ཕྱིར་དུ་མར་ཤེས་དྲིན་དྲན་སོགས་སྒོམ་
དགོས་པ་ཡིན་ཏེ།
མན་ངག་མཛོད་ལས་ཀྱང་། །
འགྲོ་དྲུག་ཕ་མར་ཤེས་པས་དགྲ་དང་བུ་མཉམ་དགོས། །
ནོར་རྫས་འཁྲུལ་སྣང་ཤེས་པས་གསེར་དང་བོང་མཉམ་དགོས། །
གཤིས་ལ་ལས་འབྲས་མེད་པས་དགེ་སྡིག་མཉམ་ཤེས་དགོས། །
ཚོགས་དྲུག་ཆོས་ཉིད་ཤེས་པས་མཉམ་རྗེས་མེད་ཤེས་དགོས། །
ཉོན་མོངས་ཡེ་ཤེས་གསལ་བས་སྤང་བླང་མེད་ཤེས་དགོས། །
གནས་ལུགས་གདོད་ནས་དག་པས་འཁོར་འདས་མཉམ་ཤེས་དགོས། །
དེ་ལྟར་མཉམ་ཤེས་ཆེན་པོའི་རྣལ་འབྱོར་ཡིན། །
ཞེས་དང་། དེ་ལྟར་འཁོར་འདས་མཉམ་ཉིད་དུ་རྟོགས་པའི་རྣལ་འབྱོར་པ་དེས་
ནི་འགྲོ་བ་ཀུན་ལ་མ་དང་བུ་ལྟར་བྱམས་ཤིང་དེ་དག་སྡུག་བསྔལ་གསུམ་གྱི་གནས་ལས་
ཐར་པར་འདོད་པའི་སྙིང་རྗེའི་དབང་གིས་རྟག་ཏུ་འགྲོ་བའི་དོན་ལ་བརྩོན་པར་བྱས་ཏེ།
ལས་ཉོན་གྱི་དབང་དུ་འཁྱམས་པའི་མ་རུང་བའི་སོ་སོའི་སྐྱེ་བོ་དེ་ཡིས་གཞན་ལ་གནོད་
185



ཞལ་གདམས་བསྡུས་འགྲེལ་སྐོར།
པ་བྱས་ཤིང་སྡིག་པ་བསགས་པར་བྱས་པ་རྣམས་དང་། མ་ཟད་དེ་དག་གི་ཕྱི་མར་ངན་
སོང་གསུམ་གྱི་སྡུག་བསྔལ་རྣམས་བདག་ལ་སྨིན་པར་བྱེད་པའི་ཐབས་སོགས་བྱས་ནས་
དང་དུ་ལེན་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱི་ལག་ཏུ་ལེན་
པར་བྱ་བ་ཡིན་ཞེས་པའི་དོན་སླར་བསྡུས་ན་བདག་གི་རྨི་ལམ་ཙམ་དུ་ཡང་གཞན་ལ་
གནོད་པ་བྱས་པའི་ཉེས་པ་ཅུང་ཟད་ཙམ་ཡང་མེད་བཞིན་དུ་སྐྱེ་བོ་གང་དག་གིས་རང་
གི་མགོ་བོ་གཅོད་པར་བྱས་ཀྱང་། དེ་དག་གི་སྡིག་པའི་རྣམ་སྨིན་ལ་བསམས་ནས་སྙིང་
རྗེའི་དབང་གིས་སྡིག་པ་རྣམས་བདག་གི་སྟེང་དུ་ལེན་དགོས་པར་བསྟན་པ་ཡིན་ནོ། །
འགའ་ཞིག་བདག་ལ་མི་སྙན་སྣ་ཚོགས་པ། ། །
སྟོང་གསུམ་ཁྱབ་པར་སྒྲོག་པར་བྱེད་ན་ཡང་། །
བྱམས་པའི་སེམས་ཀྱིས་སླར་ཡང་དེ་ཉིད་ཀྱི། །
ཡོན་ཏན་བརྗོད་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་རང་ལ་མཐུན་དང་མི་མཐུན་པའི་སོ་སོ་སྐྱེ་བོ་
རྣམས་བླང་དོར་གྱི་ཐབས་ལ་རྨོངས་ཤིང་། རྟག་ཏུ་མཛའ་དང་མི་མཛའ་ཀུན་ལ་མི་སྙན་
པ་སྣ་ཚོགས་བསྒྲགས་པར་བྱེད་པ་འགའ་ཞིག་གིས་བདག་ལ་ང་རྒྱལ་དང་ཕྲག་དོག་གིས་
ཀུན་ནས་བསླངས་ཤིང་དེ་དག་གི་དབང་དུ་སོང་སྟེ། ཚིག་མི་སྙན་པ་རྣམ་པ་སྣ་ཚོགས་པ་
ཞིག་སྟོང་གསུམ་ཀུན་ལ་ཁྱབ་པར་གྱུར་པ་རྣ་ལམ་དུ་སྒྲོག་པར་བྱེད་ན་ཡང་། དེ་ལ་
འཁོན་འཛིན་དང་ཕྲག་དོག་སོགས་མི་བྱེད་པར་དང་དུ་ལེན་པར་བྱ་དགོས་པ་ཡིན་ཏེ།
གཞན་ལས། །
སྡིག་པ་སྤངས་ཕྱིར་སྡུག་བསྔལ་མེད། ། ་
136



ཧི་མ་ལའི་རིག་མཛོད་ཆེན་མོ།
མཁས་པའི་ཕྱིར་ན་མི་དགའ་མེད། །
ཅེས་དང་། དེ་བཞིན་དུ་གཞན་ལ་ཕྲག་དོག་དང་ང་རྒྱལ་མེད་ཅིང་རྟག་ཏུ་འགྲོ་
བའི་དོན་ལ་བརྩོན་པར་མཛད་པ་ཡིན་ཏེ། །
དེ་ཉིད་ལས།
གཞན་དང་དམན་པའི་ལས་བྱེད་ན། །
བདག་ཉིད་ཀྱང་ནི་ཇི་ལྟར་འདུག །
ང་རྒྱལ་གྱིས་ནི་མི་བྱེད་དེ། །
བདག་ལ་ང་རྒྱལ་མེད་པ་མཆོག །
ཅེས་དང༌། དེ་ལྟར་གཞན་རྣམས་རྟག་ཏུ་མི་དགེ་བའི་གཞན་དབང་དུ་གྱུར་ན།
ནམ་ཞིག་གཅིག་པུ་ཕྱི་མར་འགྲོ་བའི་ཚེ་སྡུག་བསྔལ་བསམ་མི་ཁྱབ་པ་ཞིག་མྱོང་བར་
འགྱུར་བ་ཡིན་ཏེ།
སེམས་ཉིད་ངལ་གསོ་ལས་ཀྱང་། །
མི་དགེའི་ལས་བཅུ་སྤྱད་པའི་འབྲས་བུ་ནི། །
རྣམ་སྨིན་རྒྱུ་འབྲས་དབང་དུ་བྱེད་པ་བཞི། །
ལས་བཅུ་ཆུང་ངུའི་དུད་འགྲོ་འབྲིང་ཡི་དྭགས། །
ཆེན་པོས་དམྱལ་བར་སྡུག་བསྔལ་རྣམ་སྨིན་འབྲས། །
རྒྱུ་མཐུན་གཉིས་ལས་གང་བྱེད་དེར་སྐྱེས་པ། །
བྱེད་པ་རྒྱུ་མཐུན་འབྲས་བུ་ལེགས་པར་གསུངས། །
མཐོ་རིས་ཐོབ་ནའང་ཚེ་ཐུང་ནད་མང་ཞིང་། །
187



ཞལ་གདམས་བསྡུས་འགྲེལ་སྐོར།
ཡོ་བྱད་མི་འབྱོར་དགྲ་དང་ཐུན་མོང་འགྱུར། །
ཁྱིམ་ཐབ་མི་མཛེས་དགྲ་ཟླར་འགྱུར་བ་དང་། །
སྐུར་བ་མང་ལ་གཞན་གྱིས་སླུ་བ་དང༌། ། །
གཡོག་འཁོར་མི་འདུམ་འཁོར་གཡོག་ངན་པ་དང་། །
མི་སྙན་ཐོས་དང་འཐབ་མོའི་ཚིག་ཏུ་འགྱུར། །
ཚིག་བཟུང་མི་འོས་མ་ངེས་སྤོབས་པ་དང་། །
ཆོག་མི་ཤེས་དང་འདོད་པ་ཆེ་བར་འགྱུར། །
ཕན་པ་མི་འཚོལ་གཞན་གྱིས་གནོད་པའི་གནས། །
ལྟ་བ་ངན་དང་གཡོ་སྒྱུ་ཆེ་བ་སྟེ། །
མི་དགེ་བཅུ་ལ་རིམ་བཞིན་གཉིས་གཉིས་ལྡན། །
མྱོང་བ་རྒྱུ་མཐུན་འབྲས་བུ་ལེགས་པར་གསུངས། །
དབང་གི་འབྲས་བུ་ཕྱི་རོལ་ཡུལ་ལ་སྨིན། །
དེ་ཡང་མ་དག་གཞན་དབང་གནས་སྐབས་འདིར། །
སྲོག་བཅད་པས་ནི་ས་ཕྱོགས་གཟི་བརྗིད་ཆུང་། །
སྨན་ཤིང་ལོ་འབྲས་མེ་ཏོག་བཟའ་བཏུང་སོགས། །
མཐུ་ཆུང་འཇུ་དཀའ་ཚེ་ལ་བར་དུ་གཅོད། །
མ་བྱིན་ལེན་པས་ལོ་ཐོག་འབྲས་མི་སྨིན། །
སད་སེར་མུ་གེས་འཇིགས་པའི་ཡུལ་དུ་སྐྱེ། །
ལོག་པར་གཡེམ་པས་བཤང་གཅི་འདམ་རྫབ་ཁྲོད། །
! $$



ཧི་མ་ལའི་རིག་མཛོད་ཆེན་མོ།
ལྗན་ལྗིན་མི་གཙང་དྲི་ང་སྐྱེ་བའི་ཡུལ། །
དོག་ཅིང་ཉམ་ང་ཉམས་མི་དགའ་བར་སྐྱེ། །
རྫུན་གྱིས་ཡུལ་རྣམས་མི་མཐུན་འཇིགས་དང་བཅས། །
འབྱོར་པ་གཡོ་ཞིང་གཞན་གྱིས་བསླུ་བར་སྐྱེ། ། །
ཕྲ་མས་ས་ཕྱོགས་བགྲོད་དཀའ་མཐོ་དམན་ཅན། །
ངམ་གྲོག་གཡང་ས་གཅོང་རོང་ལ་སོགས་པ། །
རེག་ན་མི་བདེ་སྣ་ཚོགས་ཡུལ་དུ་སྐྱེ། །
རྩུབ་མོས་སྡོང་དུམ་རྡོ་གསེགས་ཚེར་མ་དང་། །
རྡུལ་དང་ཉལ་ཉིལ་འབྲས་ངན་རྩུབ་པ་དང༌། །
ཚྭ་སྒོ་ལ་སོགས་མི་དགེའི་ཡུལ་དུ་སྐྱེ། །
བཀྱལ་བས་ལོ་འབྲས་མི་སྨིན་དུས་ཚིགས་ལོག །
རིང་དུ་མ་བརྟན་མི་གནས་ཡུལ་དུ་སྐྱེ། །
བརྣབ་སེམས་འབར་སོགས་ཉུང་ཞིང་སྤུན་པ་མང་། །
བཟང་པོའི་དུས་ཚིགས་འགྱུར་བ་མཐོང་བར་སྐྱེ། །
གནོད་སེམས་ལོ་ཐོག་འབྲས་བུ་ཚ་ཞིང་ཁ། །
རྒྱལ་པོ་ཆོམ་རྐུན་མི་རྒོད་སྦྲུལ་ལ་སོགས། །
རང་བཞིན་གནོད་པ་མང་བའི་ཡུལ་དུ་སྐྱེ། །
ལོག་ལྟས་རིན་ཆེན་འབྱུང་ཁུངས་མི་ལྡན་ཞིང་། །
སྨན་ཤིང་མེ་ཏོག་འབྲས་བུ་བུང་བ་དང་། །
13t



ཞལ་གདམས་བསྡུས་འགྲེལ་སྐོར།
སྐྱབས་དང་སྐྱོབ་པ་དཔུང་གཉེན་མེད་པར་སྐྱེ། །
སྐྱེས་བུ་བྱེད་པའི་འབྲས་བུ་མི་དགེ་བ། །
གང་བྱས་དེ་ཉིད་འཕེལ་བས་སྡུག་བསྔལ་བསྐྱེད།
མདོར་ན་རང་བཞིན་མི་དགེ་བཅུ་བོ་རྣམས། །
དུག་དང་འདྲ་སྟེ་གང་གིས་ལོངས་སྤྱོད་པ། །
ཆེ་འབྲིང་ཆུང་ངུས་སྡུག་བསྔལ་ཆེར་བསྐྱེད་པས། །
དགྲ་བཞིན་རབ་ཏུ་སྤངས་ལ་འབད་འཚལ་ལོ། །
ཞེས་དང་། དེ་ལྟར་མི་དགེ་བཅུ་ལ་ལོངས་སྤྱད་ཅིང་རྟག་ཏུ་སྡུག་བསྔལ་གྱི་འདམ་
དུ་བྱིང་བའི་གང་ཟག་དེ་དག་ནི། ནམ་ཡང་རྒྱལ་སྲས་བྱང་ཆུམ་སེམས་དཔའ་རྣམས་ཀྱིས་
སྙིང་རྗེ་སྐྱེ་བའི་ཡུལ་དུ་གྱུར་པ་ཡིན་ཏེ། དེ་དག་གི་ཚེ་རབས་འཁོར་བ་ཐོག་མེད་ནས་
སྒོ་ལུས་ངག་ཡིད་གསུམ་གྱིས་མི་དགེ་བ་འབའ་ཞིག་ལ་བརྩོན་པར་བྱས་ནས་ངན་སོང་
མནར་མེད་དུ་སྐྱེ་བར་གྱུར་པ་ཞིག་ཡིན་ན། དེ་དག་སྡུག་བསྔལ་ལས་ཐར་པར་འདོད་
པའི་བློ་བྱམས་པའི་སེམས་ཀྱིས་ཁ་ཙམ་མ་ཡིན་པར་སླར་ཡང་གནོད་བྱེད་དེ་ཉིད་ཀྱི་
ཡོན་ཏན་གཞན་ལ་བརྗོད་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་
ཀྱི་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་སྐྱེ་བོ་འགའ་ཞིག་གིས་རང་
ལ་ཕྲག་དོག་བྱས་ནས་མི་སྙན་པ་སྣ་ཚོགས་ཤིག་སྟོང་གསུམ་ཀུན་ཏུ་བཟློག་པར་བྱས་
ཀྱང་། དེ་ལ་ཁྲོ་བར་མི་བྱེད་པར་བྱམས་དང་སྙིང་རྗེ་ཆེན་པོས་སླར་ཡང་དེ་ཡི་ཡོན་ཏན་
བརྗོད་དགོས་པར་བསྟན་པ་ཡིན་ནོ། ། །
འགྲོ་མང་འདུས་པའི་དབུས་སུ་འགའ་ཞིག་གིས། །
19[}



ཧི་མ་ལའི་རིག་མཛོད་ཆེན་མོ།
མཚང་ནས་བྲུས་ཤིང་ཚིག་ངན་སྨྲ་ན་ཡང་། །
དེ་ལ་དགེ་བའི་བཤེས་ཀྱི་འདུ་ཤེས་ཀྱིས། །
གུས་པར་འདུད་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། །རྟག་ཏུ་འགྲོ་བ་མང་པོ་སྟེ་ཚོང་འདུས་ལ་སོགས་
པའི་དབུས་སུ་རང་གི་དགྲ་བོ་སོགས་སྐྱེ་བོ་འགའ་ཞིག་གིས་ནི། རང་གི་མཚང་ནས་བྲུས་
ཤིང་ཚིག་ངན་སྣ་ཚོགས་སྨྲ་བར་བྱས་ན་ཡང་། རྟག་ཏུ་མི་དགེ་བའི་བྱ་བ་ངན་པ་དེ་དག་
གི་དབང་དུ་སོང་སྟེ་གཞན་གྱི་ཡོན་ཏན་དང་སྟོབས་འབྱོར་སོགས་གང་ལ་ཡང་མི་དགའ་
བར་བྱེད་པའི་དགྲ་བོ་དེ་ལ་ནི། ནམ་ཡང་བླ་མ་བཞིན་དུ་བཀུར་ཞིང་དེ་དག་གི་ལོག་
སྒྲུབ་བྱས་པ་རྣམས་ལ་བཟོད་པར་བྱ་དགོས་པ་ཡིན་ཏེ། །
རིག་འཛིན་འཇིགས་མེད་གླིང་པའི་ཞལ་ནས།
དགྲས་ལོག་སྒྲུབ་བྱས་ཀྱང་ཐུགས་དམ་གྱི་བོགས་འདོན། །
གཏམ་མ་ཉེས་ཁ་ཡོག་དགེ་སྐུལ་གྱི་ལྕག་འདེབས། །
འདི་ཆགས་ཞེན་འཇིག་པའི་བླ་མ་རུ་འདུག་པས། །
ཁོའི་དྲིན་ལན་འཁོར་ཐབས་མེད་པ་རུ་གཟིགས་མཛོད། །
ཅེས་དང་། དེ་ལྟ་བུའི་ཆགས་སྡང་འཇུག་པའི་ཡུལ་ངན་རྣམས་ནི་རྒྱུ་གང་ལས་
བྱུང་བ་ཡིན་ནོ་ཞེ་ན། དེ་དག་ཐམས་ཅད་བདག་འཛིན་ཁོ་ན་ལས་བྱུང་བ་ཡིན་ཏེ།
མི་ཕམ་པའི་ཞལ་ནས་ཀྱང་།
རྟག་ཏུ་ཡུལ་གྱི་རྐྱེན་ལ་འདི་དང་འདིས། །
བདག་ལ་བདེ་དང་སྡུག་བསྔལ་བྱས་སོ་ཞེས། ། །
191



ཞལ་གདམས་བསྡུས་འགྲེལ་སྐོར།
རྣམ་པར་དཔྱོད་པ་མི་མཁས་བྱིས་པ་རྣམས། །
ཡུལ་ལ་ཆགས་དང་སྡང་བ་ཤིན་ཏུ་འཕེལ། །
རྐྱེན་ལས་བྱུང་བའི་བདེ་དང་སྡུག་བསྔལ་རྣམས། །
སྔོན་གྱི་ལས་ལས་བྱུང་ཞེས་རྒྱལ་བས་གསུངས། །
ཞེས་དང་། དེ་ལྟ་བུའི་ཞེ་འདོད་དང་ལག་ལེན་ཕྱིན་ཅི་ལོག་ཏུ་གྱུར་པའི་སེམས་
ཅན་དེ་དག་རྣམས་རྟག་ཏུ་སྡུག་བསྔལ་གྱིས་མནར་བར་གྱུར་པ་དེ་དག་མྱུར་དུ་ཐར་
པའི་ལམ་དུ་འདྲེན་པར་བྱ་བའི་ཆེད་དུ་སྙིང་རྗེ་བསྐྱེད་པར་བྱ་དགོས་པ་ཡིན་ཏེ།
འཇམ་མགོན་བླ་མ་མི་ཕམ་པའི་ཞལ་ནས་ཀྱང་།
མ་གྱུར་སེམས་ཅན་འདི་དག་ཐམས་ཅད་ཀྱང་། །
རང་དབང་མེད་པར་སྡུག་བསྔལ་གསུམ་གྱིས་མནར། །
འདི་ཡི་སྡུག་བསྔལ་བདག་གིས་བསལ་འོས་ཕྱིར། ། །
སྙིང་རྗེའི་སེམས་ཀྱིས་གང་ལ་གང་ཕན་གྱིས། །
ཞེས་དང་། དེ་བཞིན་དུ་འགྲོ་བ་ཀུན་གྱི་དོན་ལ་ཐབས་གང་ལ་གང་འདུལ་གྱིས་
བརྩོན་པར་བྱས་ན། མྱུར་དུ་སངས་རྒྱས་ཐོབ་པར་འགྱུར་བ་ཡིན་ཏེ།
མན་ངག་མཛོད་ལས་ཀྱང་། །
བར་ཆོད་མང་ན་མཐུན་འཇུག་རྩིག་པ་བསྐྱེལ། །
འདུན་པ་མ་ལོག་ལོང་མེད་རྒྱུད་ལ་བསྟེན། །
སྙིང་རྗེ་མ་སྐྱེས་རང་ལ་དཔེ་ལོངས་ལྟོས། །
བྱིན་རླབས་ཡལ་ན་མོས་གུས་བརྩོན་འགྲུས་བསྐྱེད། །
1，



ཧི་མ་ལའི་རིག་མཛོད་ཆེན་མོ།
གནོད་བྱེད་མང་ན་ཞུན་འཐོར་མང་དུ་སྦྱོངས། །
གཞན་དོན་འདོད་ན་སེམས་བསྐྱེད་སྨོན་ལམ་ཐོབས། །
དེ་ལྟར་བྱས་ན་ཉེས་པའི་སྐྱོན་ལས་གྲོལ། །
ཞེས་དང་། དེ་ལྟར་རང་ལ་གནོད་པར་བྱེད་པའི་སེམས་ཅན་གང་ཞིག་ཡོད་ན།
དེ་དག་ནི་སངས་རྒྱས་ཐོབ་པར་བྱེད་པའི་རྒྱུ་བླ་མེད་ཀྱི་གྲོགས་ཡིན་པས་དེ་ལ་རང་གི་
བཀའ་དྲིན་གསུམ་ལྡན་གྱི་བླ་མ་དགེ་བའི་བཤེས་གཉེན་དམ་པ་རྣམས་ཀྱི་འདུ་ཤེས་ཀྱི་
ངང་ནས་བཀུར་བར་བྱས་ན་རང་རྒྱུད་ལ་སྤངས་རྟོགས་ཀྱི་ཡོན་ཏན་འབྱུང་བར་འགྱུར་
བ་ཡིན་པས། དེ་ལ་གུས་པར་འདུད་པ་ལ་བརྩོན་པར་བྱེད་པ་དེ་ནི། རྒྱལ་སྲས་བྱང་ཆུབ་
སེམས་དཔའ་རྣམས་ཀྱི་ལག་ཏུ་ལེན་པར་བྱ་བར་བསྟན་པ་ཡིན་ཞེས་པའི་དོན་སླར་
བསྡུས་ན་མི་ཚོགས་མང་པོ་འདུས་པའི་དབུས་སུ་འགའ་ཞིག་གིས་མཚང་ནས་བྲུས་ཤིང་
ཚིག་ངན་སོགས་སྨྲ་བར་བྱས་ན་ཡང་། དེ་ལ་ཁྲོ་བར་མི་བྱ་ཞིང་གུས་པར་བྱ་དགོས་པར་
བསྟན་པ་ཡིན་ནོ། །
བདག་གི་བུ་བཞིན་གཅེས་པར་བསྐྱངས་པའི་མིས། །
བདག་ལ་དགྲ་བཞིན་བལྟ་བར་བྱེད་ན་ཡང་། །
ནད་ཀྱིས་བཏབ་པའི་བུ་ལ་མ་བཞིན་དུ། །
ལྷག་པར་བརྩེ་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་སྐྱེ་འགྲོ་མཐོ་དམན་མེད་པ་སུ་དང་སུ་ཞིག་ཡིན་
ཀྱང་ཕན་ཚུན་གྱི་བར་ལ་ཕན་འདོད་ཀྱི་བསམ་པ་བཟང་པོ་ཞིག་བྱེད་རྒྱུ་མ་གཏོགས་
གནོད་སེམས་མེད་པར་བྱ་དགོས་པ་ཡིན་ཏེ། དེ་ནི་ཇི་ལྟ་བུ་ཞིག་བྱ་དགོས་སོ་ཞེ་ན།
193



ཞལ་གདམས་བསྡུས་འགྲེལ་སྐོར།
དཔེར་ན་བདག་གི་ད་སྔོན་བུ་བཞིན་དུ་གཅེས་པར་བསྐྱངས་པའི་མིས་བཀའ་དྲིན་
སོགས་ལ་མི་བསམ་པར་བདག་ལ་དགྲ་བཞིན་དུ་ཚུར་བལྟ་བར་བྱེད་ན་ཡང་། ནམ་ཡང་
བདག་གིས་དེའི་སྟེང་དུ་ཁོང་ཁྲོ་བར་མི་བྱ་པར་ཤིན་ཏུ་བརྩེ་བར་བྱ་དགོས་པ་ཡིན་ཏེ།
འཇམ་མགོན་མི་ཕམ་པའི་ཞལ་ནས་ཀྱང་།
ཡོན་ཏན་མེད་པའི་གྲོགས་སྟོང་ལས། །
ཡོན་ཏན་ལྡན་པའི་གྲོགས་གཅིག་མཆོག །
དགྲ་བཞིན་ཡོད་ཀྱང་མང་དང་འདྲ། །
གཉེན་བརྒྱ་ཡོད་ཀྱང་ཉུང་དང་མཚུངས། །
དེ་བས་མཛའ་ཕྱོགས་མང་བྱ་ཞིང་། །
སུ་ལའང་དགྲ་རུ་བསླང་མི་བྱ། །
བསྐྱང་ན་དགྲ་ཡང་གཉེན་དུ་འགྱུར། །
མནར་ན་བུ་ཡང་དགྲ་རུ་འགྲོ། །
སུ་ཡང་མནའ་དང་དགྲ་མིན་གྱི། །
ཕལ་ཆེར་རང་གི་བྱ་བས་བྱས། །
འཇམ་པོས་རྩུབ་མོའང་འདུལ་ནུས་ན། །
འཇམ་པོ་ཉིད་ལ་སྨོས་ཅི་དགོས། །
འཇམ་ལ་དུས་སུ་རྣོ་བ་ནི། །
དེ་དག་རྣམས་ཀྱིས་ཀྱང་ཐུབ་པར་དཀའ། །
དགྲས་ཀྱང་བརྙས་པའི་དེས་པ་དང་། །
194



ཧི་མ་ལའི་རིག་མཛོད་ཆེན་མོ།
གཉེན་ཡང་འཕྲོག་པའི་རྩུབ་མོ་དེས། །
ཅི་བྱ་ཞི་དྲག་གཉིས་ཀའི་མཐུ། །
གང་ལ་ཡོད་དེ་ཀུན་གྱིས་བསྔགས། །
རང་ལ་ལན་པ་མེད་པ་ཡི། །
དྲང་བོའི་ལམ་ལ་རྟག་གནས་ནས། །
ཕ་རོལ་རྒྱུ་མེད་འཚེ་བ་ལ། ། །
འདུད་པར་མི་བྱ་བརླིང་བར་བྱ། །
ཡོན་ཏན་ལྡན་ན་དགྲ་ཡང་མཛའ་རུ་བསྡུམ། །
མི་སྲུན་ངན་པ་མཛའ་ཡང་རྒྱབ་ཏུ་བོར། །
བར་མར་གནས་པ་བཏང་སྙོམས་ཚུལ་དུ་བྱ། །
དེ་ལྟར་ཤེས་ན་རྟག་ཏུ་བདེ་བ་ཐོབ། ། །
ཅེས་དང་། དེ་ལྟར་འགྲོ་བ་ཀུན་ལ་ཕན་པའི་བྱམས་དང་སྙིང་རྗེ་སོགས་ཕྱོགས་
མེད་རིས་མེད་པར་བྱས་ན། ཚེ་འདི་ཉིད་དུ་སེམས་ཅན་ཐམས་ཅད་རྫོགས་པའི་སངས་
རྒྱུས་ཀྱི་ས་ལ་འགོད་པ་དང་། མ་ཟད་རང་ལ་ཕན་པའི་གྲོགས་དང་དགྲ་སོགས་ཀྱང་
དབང་དུ་འདུ་བར་འགྱུར་བ་ཡིན་ཏེ།
མན་ངག་མཛོད་ལས་ཀྱང་།
ལན་ལ་མི་རེ་སྦྱིན་པ་ཕྱོགས་མེད་ཐོངས། །
སྲིད་པ་མི་གཉེར་ཚུལ་ཁྲིམས་རྣམ་དག་སྲུངས། །
སེམས་ཅན་མི་གཏོང་བྱམས་དང་སྙིང་རྗེ་སྐྱེད། །
395



ཞལ་གདམས་བསྡུས་འགྲེལ་སྐོར།
དམ་ཆོས་ཤེས་པས་ནམ་ཡང་ངོམས་པ་མེད། །
རྙེད་བཀུར་མི་གཉེར་འགྲོ་ལ་ཆོས་རབ་སྟོན། །
ཕྱོགས་རིས་མི་བྱེད་ཀུན་ལ་སེམས་བཟང་སྙོམས། །
རབ་དགེ་འདི་འདྲའི་སྤྱོད་པ་དམ་པ་ལགས། །
ཞེས་དང་། དེ་ལྟར་འཁོར་བ་མ་སྟོང་གི་བར་དུ་དཀར་པོའི་ཆོས་བཞི་སྤྱད་ཅིང་
ནག་པོའི་ཆོས་བཞི་སྤང་པར་བྱ་དགོས་པ་ཡིན་ཏེ།
མངའ་རིས་པཎྜི་པདྨ་དབང་གི་རྒྱལ་པོའི་ཞལ་ནས་ཀྱང་།
སྨོན་པའི་སེམས་ནི་ནག་པོའི་ཆོས་བཞི་སྤྱད། །
སེམས་ཅན་སྙིང་ནས་བློས་བཏང་དེ་གཏོང་འགྱུར། །
ཞེས་དང་། དེ་བཞིན་དུ་སེམས་ཅན་ཐམས་ཅད་བློས་མི་གཏོང་བར་བྱམས་དང་
བརྩེ་བ་ཆེན་པོས་བསྐྱངས་པར་བྱ་དགོས། དཔེར་ན་རླུང་མཁྲིས་བད་ཀན་སོགས་ཀྱི་ནད་
ཀྱིས་བཏབ་པའི་བུ་ལ་མ་དྲིན་མོ་ཆེ་དེ་ཉིད་ཀྱིས་ཤིན་ཏུ་བརྩེ་བར་བྱེད་པ་བཞིན་དུ་
མཐའ་ཡས་པའི་སེམས་ཅན་ཐམས་ཅད་ལ་དེ་ལས་ལྷག་པར་བརྩེ་བ་ཆེན་པོ་བྱེད་པ་དེ་
ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་
དོན་སླར་བསྡུས་ན་བདག་གི་གཉེན་བཤེས་ལ་སོགས་ཆོས་དང་འཇིག་རྟེན་གཉིས་ཀྱི་
ཐད་ནས་བུ་བཞིན་དུ་གཅེས་པར་བསྐྱངས་ན་ཡང་། ཚུར་ལ་དགྲ་བཞིན་དུ་བལྟས་ཀྱང་
དེ་ལ་མི་ཁྲོ་བར། དཔེར་ན་ནད་ཀྱིས་བཏབ་པའི་བུ་ལ་མ་ཡིས་ཤིན་ཏུ་བརྩེ་བར་བྱེད་པ་
བཞིན་དུ་ལྷག་པར་ཕན་བདེ་སྒྲུབ་དགོས་པར་བསྟན་པ་ཡིན་ནོ། །
རང་དང་མཉམ་པའམ་དམན་པའི་སྐྱེ་བོ་ཡིས། །
1 Sith



ཧི་མ་ལའི་རིག་མཛོད་ཆེན་མོ།
ང་རྒྱལ་དབང་གིས་བརྙས་ཐབས་བྱེད་ན་ཡང་། །
བླ་མ་བཞིན་དུ་གུས་པས་བདག་ཉིད་ཀྱི། །
སྤྱི་བོར་ལེན་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་འཇིག་རྟེན་འདིར་རང་གཞན་སུ་ཞིག་ཡིན་
ཀྱང་ཐོབ་དང་མངའ་ཐང་སྟོབས་འབྱོར་ལོངས་སྤྱོད་སོགས་རང་དང་མཉམ་པའམ་ཡང་
ན་དེ་ལས་དམན་པའི་སྐྱེ་བོ་འགའ་ཡིས་དེ་ཉིད་མཐོང་ན་སེམས་ཀྱིས་མི་བཟོད་པར་
ཕྲག་དོག་དང་ཁོང་ཁྲོ་ང་རྒྱལ་སོགས་བྱེད་པ་དང་། ཉོན་མོངས་པ་དེ་དག་གི་དབང་གིས་
བདག་ལ་ཚིག་ངན་དུ་མ་བརྗོད་ཅིང་བརྙས་ཐབས་སྣ་ཚོགས་བྱེད་པར་བྱས་ན་ཡང༌།
དེའི་ཚེ་སྐྱེ་བོ་དེ་དག་ལ་ཁྲོ་བར་མི་བྱ་བར་དེ་དག་གི་ལས་ངན་བྱས་པའི་རྣམ་སྨིན་ལ་
བསམ་ནས་སྙིང་རྗེ་བསྐྱེད་པར་བྱ་དགོས་པ་ཡིན་ཏེ།
ལམ་རིམ་ལས་ཀྱང་།
སེམས་ཅན་ང་དང་བདག་མེད་ལ། །
ཐུགས་རྗེས་གཉིས་རྟོག་མི་བྱེད་དེ། །
བུ་གཅིག་འདྲ་བར་བློ་གཞག་བྱ། །
ཐམས་ཅད་དྲི་མ་མེད་པར་བྱ། །
ཞེས་དང་། དེ་ལྟར་ཀུན་ལ་བྱམས་དང་བརྩེ་བ་སྙིང་རྗེ་ཆེན་པོའི་བསྐྱངས་ཤིང་
ཁམས་གསུམ་འཁོར་བར་འཁྱམས་པའི་འགྲོ་བ་རྣམས་ཐར་པའི་ལམ་དུ་བསྒྱུར་བར་བྱས་
ན། རང་གཞན་རྣམས་ཀྱི་ཚོགས་དྲུག་གི་འཁྲུལ་བ་ཡོངས་སུ་ཞི་བར་འགྱུར་བ་ཡིན་ཏེ།
19?



ཞལ་གདམས་བསྡུས་འགྲེལ་སྐོར།
མན་ངག་མཛོད་ལས་ཀྱང་།
ཐུགས་རྗེ་འབྱོངས་པས་ཉེ་རིང་མེད་པར་བརྩེ། །
རྟོགས་པ་ཚད་ཕྱིན་བདག་འཛིན་འཁྲུལ་བ་ཞིག །
རྒྱུད་ཚོད་ཤེས་པས་རྟེན་འབྲེལ་ཐབས་ལ་མཁས། །
ཆོས་ཉིད་གྲོལ་བས་ཅི་སྣང་གྲོགས་སུ་འཆར། །
བྱིན་རླབས་ཞུགས་པས་གཞན་སྣང་བསྒྱུར་ནུས་ཤིང་། །
གདུལ་བྱ་དུས་བབ་དད་ལྡན་འགྲོ་བ་འདུ། ། །
ཕྱི་ནང་རྟེན་འབྲེལ་གཅིག་ཏུ་འགྲིགས་པ་ཡིན། །
ཞེས་དང་། དེ་ལྟར་ཉེ་རིང་ཆགས་སྡང་མེད་པར་བཏང་སྙོམས་ཆེན་པོའི་ངང་ལ་
གནས་པར་བྱས་ན་དེ་ནི་རང་རང་གི་དགེ་བའི་གྲོགས་སུ་འགྱུར་བ་ཡིན། རང་ཉིད་
ཆགས་སྡང་སྐྱེ་བའི་ཡུལ་ངན་པ་དེ་དག་ལ་ཁྲོ་བར་མི་བྱ་བར་དཔེར་ན་རང་གི་བཀའ་
དྲིན་གསུམ་ལྡན་གྱི་བླ་མ་བཞིན་དུ་དེ་ལ་མི་དགའ་བ་མི་བལྟ་བར་དགའ་བ་དང་གུས་
པས་བདག་ཉིད་ཀྱིས། དེ་དག་གི་ཚུར་བདག་ལ་གནོད་འཚེ་ཇི་ལྟར་བྱས་ཀྱང་། ཕར་ལ་
ཚིག་ངན་སོགས་བརྗོད་པར་མི་བྱ་ཞིང་ཕན་ཅི་ཐོགས་བྱས་ཏེ་སྤྱི་བོར་ལེན་པར་བྱེད་པ་
དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་
པའི་དོན་སླར་བསྡུས་ན་རང་ཉིད་ལ་མི་དགའ་བ་བལྟ་བར་བྱེད་པའི་དགྲ་བོ་སོགས་
ཀྱིས་ང་རྒྱལ་གྱི་དབང་གིས་བརྙས་ཐབས་སྣ་ཚོགས་ཇི་ལྟར་བྱས་ཀྱང་། དེ་དག་ལ་མི་
དགའ་བར་མི་བལྟ་བར་བླ་མ་བཞིན་དུ་བཀུར་དགོས་པར་བསྟན་པ་ཡིན་ནོ། །
འཚོ་བས་ཕོངས་ཤིང་རྟག་ཏུ་མི་ཡིས་བརྙས། །
19



ཧི་མ་ལའི་རིག་མཛོད་ཆེན་མོ།
ཚབས་ཆེན་ནད་དང་གདོན་གྱིས་བཏབ་ཀྱང་སླར། །
འགྲོ་ཀུན་སྡིག་སྡུག་བདག་ལ་ལེན་བྱེད་ཅིང་། ། །
ཞུམ་པ་མེད་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་སེམས་ཅན་རྣམས་ཀྱི་ལུས་ངག་ཡིད་གསུམ་གྱི་
མི་དགེ་བ་བཅུ་དང་མཚམས་མེད་པ་ལྔ་སོགས་གྲངས་མེད་པ་གཅིག་ཚེ་རབས་ཐོག་མེད་
ནས་བསགས་པར་བྱས་པ་དེ་དག་གི་དབང་གིས་ད་ལྟ་ནོར་རྫས་ལོངས་སྤྱོད་སོགས་ཀྱི་
འཚོ་བས་དབུལ་ནས་ཕོངས་ཤིང་དུས་རྟག་ཏུ་མི་ཡིས་བརྙས་བཅོས་སྣ་ཚོགས་བྱེད་པ་
དང་། མ་ཟད་ཡང་ལུས་དང་སེམས་ཀྱིས་བཟོད་དུ་མེད་པ་ཚབ་ཆེན་གྱི་ནད་དང་གདོན་
གྱིས་བཏབ་པར་གྱུར་ཀྱང་དེ་ཚེ་སྡུག་བསྔལ་དང་སྐྱོ་བ་མི་བྱེད་པར་ཆོས་ལ་བློ་སྦྱོང་བར་
བྱ་དགོས། དེ་ཡི་སྡུག་བསྔལ་རང་ལ་གཞན་གྱིས་བྱས་པ་མ་ཡིན་པར་རང་གིས་སྔོན་མི་
དགེ་བ་བྱས་པའི་འབྲས་བུ་ཡིན་པས། དེ་ཚེ་སླར་ཡང་བདག་གི་སྡུག་བསྔལ་འདི་ཡིས་
མཐའ་ཡས་པའི་འགྲོ་བ་ཀུན་གྱིས་ཚེ་རབས་ཐོག་མེད་ནས་མ་རིག་པའི་དབང་གིས་ཕྱི་
སོ་ཐར་ནང་བྱང་སེམས་གསང་བ་རིག་འཛིན་སྔགས་ཀྱི་དམ་ཚིག་སོགས་དང་འགལ་
བའི་ཉེས་པའི་སྡིག་པ་དང་། ཁམས་གསུམ་ན་གནས་པའི་སེམས་ཅན་རྣམས་ཀྱི་སྡུག་
བསྔལ་སོགས་བདག་གི་སྟེང་ལ་ལེན་པར་བྱེད་ཅིང་དེ་ལས་ནམ་ཡང་མི་འདའ་བར་
བརྩོན་པར་བྱེད་པ་དེ་ནི། བྱང་ཆུབ་སེམས་དཔའ་རྣམས་ཀྱིས་ལམ་ཚང་ལ་མ་ནོར་བ་
ཡིན་པར་ཤེས་དགོས་པ་ཡིན་ཏེ། སེམས་ཉིད་ངལ་གསོ་ལས་ཀྱང༌། ཀྱེ་མ་ཉམ་ཐག་འགྲོ་
བའི་ཉོན་མོངས་ཚོགས། །བག་ཆགས་བཅས་ཀུན་ཞི་ལ་སེམས་སྙོམས་ཤོག །ཆགས་སྡང་
དྲག་པོས་གཟིར་བའི་ལུས་ཅན་ཀུན། །ཉེ་རིང་སེམས་སྙོམས་ཆགས་སྡང་བྲལ་བར་ཤོག །ཅེས་
199



ཞལ་གདམས་བསྡུས་འགྲེལ་སྐོར།
དང་། དེ་ལྟར་སྨོན་ཅིང་རྟག་ཏུ་བྱང་ཆུབ་ཀྱི་སེམས་རིན་པོ་ཆེ་དེ་ཉིད་བསྐྱེད་པ་ལ་
བརྩོན་པར་བྱས་ན། བདག་གཞན་སེམས་ཅན་ཐམས་ཅད་ཀྱི་སྒྲིབ་གཉིས་ཀྱི་དྲི་མ་མཐའ་
དག་བྱང་ཞིང་རང་རྒྱུད་ལ་སྤངས་རྟོགས་ཀྱི་ཡོན་ཏན་འབྱུང་བར་འགྱུར་བ་ཡིན་ཏེ།
ལམ་རིམ་ལས་ཀྱང་།
འགྲོ་བའི་དོན་དུ་ཡང་དག་འགྲུབ། །
གཞན་ལ་གནོད་པ་ཡོང་མི་བྱེད། །
སྙིང་རྗེ་ཆེ་ཞིང་ཤེས་རབ་ལྡན། །
ཞེས་དང་། དེ་བཞིན་དུ་གཞན་དོན་ལ་རྟག་ཏུ་བརྩོན་པར་བྱེད་པའི་རྒྱལ་སྲས་
བྱང་ཆུབ་སེམས་དཔའ་རྣམས་ཀྱིས་ལུས་སྲོག་སོགས་གང་ལ་ཕངས་སེམས་མེད་པར་
གཞན་ལ་སྦྱིན་པར་བྱ་བ་ཡིན་ཏེ།
མདོ་སྡེ་རྒྱན་ལས་ཀྱང་།
བྱང་ཆུབ་སེམས་དཔའི་ལུས་དང་ལོངས་སྤྱོད་དག །
གཞན་ལ་མི་སྦྱིན་པ་ནི་ཡོངས་མེད་དོ། །
ཕན་འདོགས་རྣམ་པ་གཉིས་ཀྱིས་གཞན་སྨིན་བྱེད། །
མཉམ་པར་སྦྱིན་པའི་ཡོན་ཏན་ངོམས་མི་འགྱུར། །
ཞེས་དང་། དེ་བཞིན་དུ་འགྲོ་མང་གི་མཐའ་བསྐལ་མང་གི་ཡུན་སོགས་གང་ལ་
ཡང་སེམས་ཞུམ་པ་མེད་ཅིང་འཇུག་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་
རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་རང་གི་སྔོན་
བསགས་བསོད་ནམས་ཀྱི་མཐུ་ཆུང་བའི་དབང་གིས་རང་ཉིད་འཚོ་བས་ཕོངས་ཤིང་རྟག་
2jf]



ཧི་མ་ལའི་རིག་མཛོད་ཆེན་མོ།
ཏུ་མི་རྣམས་ཀྱིས་བརྙས་བཅོས་སྣ་ཚོགས་བྱེད་པ་དང་། མ་ཟད་ལུས་ལ་ཚབས་ཆེན་གྱི་
ནད་དང་གདོན་སོགས་ཀྱིས་བཏབ་པར་གྱུར་ཀྱང་དེ་ལ་མི་འཇིགས་པར་མ་ཟད་སླར་
ཡང་འགྲོ་ཀུན་གྱི་སྡིག་སྡུག་ཞུམ་པ་མེད་པར་བདག་གི་སྟེང་དུ་ལེན་དགོས་པར་བསྟན་
པ་ཡིན་ནོ། །
སྙན་པར་གྲགས་ཤིང་འགྲོ་མང་སྤྱི་བོས་བཏུད། །
རྣམ་ཐོས་བུ་ཡི་ནོར་འདྲ་ཐོབ་གྱུར་ཀྱང་། །
སྲིད་པའི་དཔལ་འབྱོར་སྙིང་པོ་མེད་གཟིགས་ནས། །
ཁེངས་པ་མེད་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། འཇིག་རྟེན་གྱི་སྐྱེ་བོ་འགའ་ཞིག་གི་རྒྱུད་ན་ད་སྔོན་
ཆོས་དང་འཇིག་རྟེན་གཉིས་ཀྱི་ཡོན་ཏན་ཕྲ་མོ་ཙམ་ཞིག་སྐྱེ་མྱོང་བ་མེད་ཀྱང་། ཕྱིས་སུ་
སྟབས་དང་སྟེས་དབང་གིས་ཡོན་ཏན་ཉི་ཚེ་བ་ཙམ་ཞིག་རྒྱུད་ལ་སྐྱེ་བར་གྱུར་པའི་ཚེ། དེ་
ལ་བརྟེན་ནས་རང་ཉིད་ཀུན་ལ་སྙན་པར་གྲགས་ཤིང་འགྲོ་བ་མང་པོའི་སྤྱི་བོས་གཙུག་
ཏུ་བཀུར་ཞིང་བཏུད་པར་བྱེད་པ་དང་། མ་ཟད་ལོངས་སྤྱོད་སོགས་འཛད་པ་མེད་པ་སྟེ།
དཔེར་ན་འཇིག་རྟེན་སྐྱོང་བའི་རྒྱལ་པོ་ཆེན་པོ་རྣམ་ཐོས་བུ་ཡི་ནོར་དང་ལོངས་སྤྱོད་
འདྲ་བ་ཞིག་ཐོབ་པར་གྱུར་ཀྱང་། དེ་ལ་ཆགས་ཞེན་བྱེད་པ་སོགས་ནི་འཁྲུལ་བ་ལས་མེད་
པར་ངེས་ཤིང་། རང་རང་ལ་ལོངས་སྤྱོད་སོགས་ཇི་ལྟར་འཛོམས་ཀྱང་། དེ་དག་རེ་རེ་
བཞིན་ཟད་པའི་རང་བཞིན་མ་གཏོགས་རྟག་པ་ཅན་ཞིག་འཇིག་རྟེན་འདི་ན་སུ་ལ་ཡང་
ཡོད་མི་སྲིད། དེས་ན་རྟག་ཏུ་རང་རང་གི་བློ་ཁ་ཆོས་ལ་ཕྱོགས་ཤིང་དམ་པའི་ཡོན་ཏན་
དྲི་མ་མེད་པ་དེ་ལ་སློབ་པར་བྱེད་དགོས། དེ་ལྟར་བསླབ་ཅིང་རྒྱལ་བ་རྣམས་དང་དེ་ཡི་
3()



ཞལ་གདམས་བསྡུས་འགྲེལ་སྐོར།
སྲས་བྱང་ཆུབ་སེམས་དཔའ་རྣམས་ཀྱི་ཡོན་ཏན་རྣམས་རྒྱུད་ལ་འབྱུང་ཕྱིར་དུ་རྐྱེན་ངན་
ལམ་ཁྱེར་སྒྱུ་མའི་དཔེ་བརྒྱད་སོགས་སྒོམ་པར་བྱེད་དགོས་པ་ཡིན་ཏེ།
མན་ངག་མཛོད་ལས་ཀྱང་། །
བསྟོད་སྨད་སྒྲ་ལ་བྲག་ཅར་ཤེས་པ་དང་། །
གཞན་གྱི་ཆགས་སྡང་འདུན་མ་བྱེད་པ་དང་། །
རང་གི་བྱ་སྤྱོད་ཆོས་ལས་མི་འགལ་དང་། །
ཡོད་བྱད་སྦྱིན་འབྲས་གསོག་བྲུན་མི་བྱ་དང་། །
ནད་གདོན་དགེ་བསྐུལ་སྤང་ལོ་མི་བྱ་དང་། ། །
དག་སྣང་མོས་གུས་རྒྱུན་ཆད་མེད་པ་སྟེ། ། །
མི་མཐུན་རྐྱེན་རྣམས་བསྒྱུར་བའི་དཔའ་བོ་ཡིན། །
ཞེས་དང་། དེ་ལྟར་རྐྱེན་ངན་དང་སྒྲིབ་པ་ལམ་དུ་ཁྱེར་ཞིང་རྟག་ཏུ་ནོར་རྫས་
ལོངས་སྤྱོད་སོགས་ལ་ཞེན་པ་ལྡོག་པར་བྱེད་པ་དེ་ནི་རྒྱལ་སྲས་བྱང་ཆུབ་སེམས་དཔའ་
དྲང་སྲོང་བདེན་པར་སྨྲ་བ་དག་གི་ལམ་ཚང་ལ་མ་ནོར་བ་ཞིག་ཡིན་པར་ཤེས་ཤིང་
ཉམས་སུ་ལེན་དགོས་པ་ཡིན་ཏེ། །
ཀུན་མཁྱེན་བླ་མའི་ཞལ་ནས་ཀྱང་།
ནོར་རྫས་སྒྱུ་མ་ཡིན་གྱི་ཞེན་པ་སྐྱུངས། །
གཉེན་བཤེས་འཆིང་བ་ཡིན་གྱིས་བརྩེ་གདུང་སྤོངས། །
ཚེ་འདི་རྨི་ལམ་ཡིན་གྱིས་མི་རྟག་སྒོམས། ། །
གཟུང་འཛིན་འཁོར་བ་ཡིན་གྱིས་རྒྱབ་ཏུ་བོར། །
2()2



ཧི་མ་ལའི་རིག་མཛོད་ཆེན་མོ།
ཞེས་དང་། དེ་བཞིན་དུ་གཟུང་འཛིན་གཉིས་འཁོར་བར་འཆིང་བྱེད་ཀྱི་རྒྱུ་ཡིན་
པས་ཚོགས་དྲུག་གི་སྣང་བ་གང་ལ་བསམ་ན་ཡང་སྙིང་པོ་མེད་པ་སྟེ། དཔེར་ན་སྒྱུ་མའི་
དཔེ་བརྒྱད་ཀྱི་རང་བཞིན་ཅན་ཡིན་ཏེ།
དེ་ཉིད་ལས།
ཐམས་ཅད་བདེན་མེད་བར་སྣང་འཇའ་ཚོན་འདྲ། །
གང་ལའང་ཡིད་བརྟན་མེད་ཀྱིས་བྱང་ཆུབ་སྒྲུབས། །
གཟུང་འཛིན་ཉོན་མོངས་སྤྲིན་ཚོགས་འཁྲིགས་པ་འདྲ། །
གློ་བུར་བག་ཆགས་ཡིན་གྱིས་སྒྲིབ་པ་སྦྱོངས། །
འདུས་བྱས་མི་རྟག་བར་སྣང་གློག་དང་འདྲ། །
སྐད་ཅིག་འགྱུར་བ་ཡིན་ནོ་གཏན་སྲིད་ཟུང་། །
འགྲོ་བ་གཡོ་བ་དུས་ཀྱི་འདབ་མ་བཞིན། །
སྐྱེས་ཀྱང་འཆི་བ་ཡིན་ནོ་ཆོས་ལ་འབོད། །
རང་བཞིན་འགྱུར་བ་ཚོགས་ཁང་སྐྱེ་བོ་བཞིན། །
འདུས་བྱས་འབྲལ་བ་ཡིན་ནོ་གདུང་སེམས་སྤོངས། །
རྟག་ཏུ་མི་གནས་རྫིང་བུའི་འབབ་ཆུ་འདྲ། །
བསགས་ཀྱང་འཛད་པ་ཡིན་ནོ་དངོས་ཞེན་སྤོངས། །
ཞེས་དང་། དེ་བཞིན་དུ་ནམ་ཡང་སྲིད་པའི་འབྱོར་པ་གང་ལ་ཡང་ཞེན་ཆགས་
མེད་པར་བྱས་ཏེ། འདོད་པའི་ཡུལ་ཀུན་ལ་འདི་དང་འདི་ཞེས་བདག་ཏུ་འཛིན་པ་མེད་
པར་ཐམས་ཅད་རྨི་ལམ་སྒྱུ་མ་ལྟ་བུ་ཉིད་དུ་ཤེས་ཤིང་། དེ་དག་ལས་བློ་ལྡོག་པར་བྱེད་པ་
2fi3



ཞལ་གདམས་བསྡུས་འགྲེལ་སྐོར།
དེ་ནི་དུས་གསུམ་རྒྱལ་བ་ཀུན་གྱི་ལམ་མཆོག་ཚང་ལ་མ་ནོར་བ་ཡིན་ཏེ། ཚེ་རབས་གྲངས་
མེད་དུ་མར་རང་ཉིད་སྲིད་པ་གསུམ་གྱི་གནས་རིས་གང་དུ་སྐྱེས་ཀྱང་བདེ་བ་མེད་ཅིང་།
དེ་དག་ན་ཡོད་པའི་དཔལ་དང་འབྱོར་པ་སོགས་ཀྱང་སྙིང་པོ་མེད་པ་དཔེར་ན་ཆུ་ཡི་ལྦུ་
བ་དང་སྦྲང་མའི་རྩི་ལྟར་སྙིང་པོ་ཅུང་ཟད་ཙམ་ཡང་མེད་པར་དུས་གསུམ་རྒྱལ་བ་
རྣམས་ཀྱིས་ཀྱང་གཟིགས་པར་མཛད་ནས་སངས་རྒྱས་ཐོབ་པར་མཛད་པ་ལྟར། རང་
ཉིད་ཀྱིས་ཀྱང་དེ་དག་གི་རྗེས་སུ་འཇུག་ཅིང་རྟག་ཏུ་ནོར་རྫས་ལོངས་སྤྱོད་སོགས་ཀྱིས་
ཡིད་ཁེངས་པ་མེད་པར་བྱེད་པ་དེ་ནི་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་
ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་རང་ཉིད་ལ་སྔོན་བསགས་བསོད་
ནམས་ཀྱི་མཐུ་ལས་སྟོབས་འབྱོར་ལོངས་སྤྱོད་སྙན་གྲགས་སོགས་དང་ལྡན་ཏེ། འགྲོ་མང་
གིས་སྤྱི་བོའི་གཙུག་ཏུ་བཀུར་བར་བྱས་ན་ཡང་ཁེངས་པ་མེད་པར་བྱེད་དགོས་པར་
བསྟན་པ་ཡིན་ནོ། །
རང་གི་ཞེ་སྡང་དགྲ་བོ་མ་ཐུལ་ན། །
ཕྱི་རོལ་དགྲ་བོ་བཏུལ་ཀྱང་འཕེལ་བར་འགྱུར། །
དེ་ཕྱིར་བྱམས་དང་སྙིང་རྗེའི་དམག་དཔུང་གིས། །
རང་རྒྱུད་འདུལ་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སེམས་ཅན་རྣམས་ཀྱིས་ཚེ་རབས་གྲངས་མེད་དུ་
མར་སེམས་ལ་ཉལ་བའི་འདོད་ཆགས་ཞེ་སྡང་གཏི་མུག་གསུམ་ནི་ཤིན་ཏུ་སྟོབས་ཆེ་བ་
དང་། དེ་དག་གི་དབང་དུ་སོང་ན་རང་རྒྱུད་ཀྱི་ཡོན་ཏན་རྣམས་ཉམས་སླ་བ་དང་། རྟག་
ཏུ་ཁོང་དོག་ཅིང་ཡིད་མི་སྡུག་པའི་རང་བཞིན་ཅན་དུ་གྱུར་ནས་གཞན་ལ་ཕན་འདོད་
2(51



ཧི་མ་ལའི་རིག་མཛོད་ཆེན་མོ།
ཀྱི་བྱམས་དང་སྙིང་རྗེ་བྱང་ཆུབ་ཀྱི་སེམས་དང་བྲལ་ཏེ། ནམ་ཡང་བླ་མ་དགེ་བའི་བཤེས་
གཉེན་དམ་པ་རྣམས་ཀྱི་ཐུགས་རྒྱུད་དགོངས་པའི་བྱིན་རླབས་རྣམས་ཡིད་ལ་མ་སྨིན་
པའི་དབང་གིས་བཟོད་པ་ཆུང་ཞིང་ཁོང་སྲན་ཤིན་ཏུ་ཆེ་བ་དང་། དེ་ལྟ་བུའི་རང་རྒྱུད་
ཆུད་ཟོན་པར་བྱེད་པ་ཁམས་གསུམ་འཁོར་བའི་འདྲེ་བོ་ཆེ་དེ་ནི། ནམ་ཡང་ཁོང་དུ་ཉལ་
ནས་ཡོད་པའི་བྱང་ཆུབ་སྒྲུབ་པ་ལ་བཀག་བྱེད་པ་རང་གི་ཞེ་སྡང་གི་དགྲ་བོ་དེ་ཉིད་ད་
ལྟ་ནས་བདག་མེད་རྟོགས་པའི་ཤེས་རབ་ཀྱིས་མ་ཐུལ་ན། ཕྱི་རོལ་གྱི་དགྲ་བོ་རྣམས་
བཏུལ་ཀྱང་མི་ཕན་ཏེ། ཉིན་རེ་བཞིན་རང་བཞིན་ཤུགས་ཀྱིས་འཕེལ་བར་འགྱུར་བ་མ་
གཏོགས་གཞན་ཅི་ཡོད། དེས་ན་དང་པོ་རང་རྒྱུད་ཀྱི་ལས་ཉོན་སོགས་སྤང་བར་བྱེད་
པའི་ཐབས་ལ་ཅི་ནུས་སུ་བརྩོན་པར་བྱས་ན། རྒྱལ་ཁ་གཞན་ལ་འབུལ་ཞིང་གྱོང་ཁ་རང་
གིས་བླངས་ནས་བདག་གཞན་མཉམ་བརྗེ་བྱང་ཆུབ་གསུམ་གྱི་ལམ་ལ་སློབ་པར་འགྱུར་
བ་ཡིན་ཏེ།
གླང་ཐང་པའི་ཞལ་ནས་ཀྱང་།
རང་བཞིན་ངན་པའི་སེམས་ཅན་ནི། །
སྡིག་སྡུག་དྲག་པོས་ནོན་མཐོང་ཚེ། །
རིན་ཆེན་གཏེར་དང་ཕྲད་པ་བཞིན། །
རྙེད་པར་དཀའ་བའི་གཅེས་འཛིན་ཤོག །
བདག་ལ་གཞན་གྱིས་ཕྲག་དོག་གིས། །
གཤེ་སྐུར་ལ་སོགས་མི་རིགས་པའི། །
གྱོང་ཁ་རང་གིས་ལེན་པ་དང༌། །
(6



ཞལ་གདམས་བསྡུས་འགྲེལ་སྐོར།
རྒྱལ་ཁ་གཞན་ལ་འབུལ་བར་ཤོག །
ཅེས་དང་། དེ་བཞིན་དུ་གྱོང་ཁ་རང་གིས་བླངས་ནས་རྒྱལ་ཁ་གཞན་ལ་འབུལ་
བར་བྱེད་པ་དེ་ནི་རྒྱལ་བ་རྣམས་ཀྱི་ལམ་མཆོག་ཚང་ལ་མ་ནོར་བ་ཡིན་པས། དེ་དག་གི་
སྡུག་བསྔལ་དང་དུ་ལེན་པར་བྱེད་པ་ལ་བཟོད་ཅིང་བརྩོན་པར་བྱེད་པ་དེ་ནི་ཆོས་ཀྱི་
སྙིང་པོ་མ་ནོར་བ་ཡིན་ཏེ།
ཀླུ་སྒྲུབ་ཀྱི་ཞལ་ནས་ཀྱང་།
འདི་ལྟར་བཟོད་མཚུངས་དཀའ་ཐུབ་མ་མཆིས་པས། །
ཁྱོད་ཀྱིས་ཁྲོ་བའི་གོ་སྐབས་དབྱེ་མི་བགྱིད། །
ཅེས་དང༌། དེ་ལྟར་ཉོན་མོངས་པའི་དགྲ་སོགས་སྤང་པར་མི་བྱེད་པར་རྟག་ཏུ་
གཞན་ལ་གནོད་འཚེ་འབའ་ཞིག་བྱས་ན། འདི་ཕྱི་ཀུན་ཏུ་སྡུག་བསྔལ་མ་གཏོགས་བདེ་
བའི་གོ་སྐབས་ཀུན་དང་བྲལ་བར་འགྱུར་བ་དང་། དེ་དག་གིས་ནི་གཞན་དོན་དུ་བརྩོན་
པ་ཅུང་ཟད་རེ་བྱས་ཀྱང་རང་རྒྱུད་ན་འདོད་ཡོན་ལྔ་སོགས་སྟོབས་ཆེ་བའི་དབང་གིས་
གཞན་ལ་ཤིན་ཏུ་ཕན་པར་དཀའ་བ་ཡིན། དེས་ན་ནམ་ཡང་རྒྱལ་སྲས་བྱང་ཆུབ་སེམས་
དཔའ་རྣམས་ཀྱི་ལམ་ལ་སློབ་ཅིང་སྒྲུབ་པ་ཉམས་སུ་ལེན་པར་བྱེད་དགོས། དེ་ལྟར་བྱས་
ན་ནམ་ཡང་ཉོན་མོངས་པའི་དགྲ་སོགས་ལ་འཇིགས་པ་མེད་པར་འགྱུར་བ་ཡིན་ཏེ།
རྒྱུན་ལས་ཀྱང་།
གཞན་དོན་བརྩོན་ལྡན་སྙིང་རྗེའི་བདག་ཉིད་འདི། །
གང་ཚེ་མནར་མེད་པར་ཡང་དགར་འཛིན་པ། །
26



ཧི་མ་ལའི་རིག་མཛོད་ཆེན་མོ།
དེ་འདྲ་བ་དག་སྲིད་ན་གཞན་རྟེན་ཅན། །
སྡུག་བསྔལ་འབྱུང་བ་རྣམས་ཀྱིས་ག་ལ་འཇིགས། །
ཞེས་དང༌། དེ་ཡི་ཕྱིར་ན་སེམས་ཅན་ཀུན་ལ་བྱམས་པ་དང་སྙིང་རྗེའི་དམག་
དཔུང་གིས་དཔའ་བསྐྱེད་པར་བྱས་ནས། ལྷན་སྐྱེས་ཀྱི་འཁོར་རྩའི་མ་རིག་པས་རང་རྒྱུད་
བརླན་ཞིང་། ཆགས་སྡང་སོགས་ནི་འཁོར་བར་སྐྱེ་བྱེད་ཀྱི་རྒྱུ་ཡིན་ལ། དེས་ན་ནམ་ཡང་
དེ་ལྟར་མི་བྱེད་པར་དགྲ་གཉེན་མཉམ་པ་ཆེན་པོའི་རང་བཞིན་དུ་སྒོམ་ཞིང་རང་རྒྱུད་
ཀྱི་ལས་ཉོན་མ་རིག་པ་སོགས་འདུལ་བ་ལ་བརྩོན་པར་བྱེད་པ་དེ་ནི། རྒྱལ་སྲས་བྱང་ཆུབ་
སེམས་དཔའ་རྣམས་ཀྱི་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་རང་
རྒྱུད་མ་ཐུལ་བར་གཞན་དོན་མི་འོང་བའི་བྱམས་དང་སྙིང་རྗེའི་དམག་དཔུང་གིས་རང་
རྒྱུད་འདུལ་དགོས་པར་བསྟན་པ་ཡིན་ནོ། །
འདོད་པའི་ཡོན་ཏན་ལན་ཚྭའི་ཆུ་དང་འདྲ། །
ཇི་ཙམ་སྤྱད་ཀྱང་སྲེད་པ་འཕེལ་བར་འགྱུར། །
གང་ལ་ཞེན་ཆགས་སྐྱེ་བའི་དངོས་པོ་རྣམས། །
འཕྲལ་ལ་སྤོང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། རྟག་ཏུ་རང་གཞན་མཐོ་དམན་མེད་པར་ཀུན་གྱིས་
འདོད་ཡོན་ལྔ་བོ་འདི་ལ་ཆགས་ཞེན་གྱི་ལས་སོགས་སྤངས་པར་བྱ་དགོས། དེ་དག་སྤངས་
པར་མ་བྱས་ན་ཐར་པའི་ལམ་ཟབ་མོ་དེ་ཉིད་ཤིན་ཏུ་རྙེད་པར་དཀའ་བ་ཡིན། སྤྱིར་ཟག་
བཅས་ཀྱི་ཆོས་འདོད་པའི་ཡོན་ཏན་ལྔ་བོ་གང་ལ་བསམ་ཀྱང་སྙིང་པོ་མེད་པ་ཆུ་ཤིང་
རུལ་བ་ལྟར་འཇིགས་སླ་བའི་རང་བཞིན་དུ་གནས་པ་དང་། དེ་དག་གང་ལ་ཆགས་ཤིང་
207



ཞལ་གདམས་བསྡུས་འགྲེལ་སྐོར།
ཞེན་པའི་སྒོ་ནས་ལོངས་སྤྱད་པར་བྱས་ཀྱང་། ཐམས་ཅད་སྐད་ཅིག་སྐད་ཅིག་གིས་འཇིག་
ཅིང་སྔ་མ་གསོགས་ཚད་ཟད་པ་དང་ཕྱི་མ་རྣམས་རིམ་གྱིས་ཟད་པར་འགྱུར་བ་དང་། དེ་
དག་རྣམས་ལ་ལོངས་ཇི་ལྟར་སྤྱད་ཀྱང་ངོམས་པ་མེད་པ་སྟེ། དཔེར་ན་ལན་ཚྭའི་ཆུ་
བཏུང་བ་དང་འདྲ་སྟེ་ཇི་ཙམ་སྤྱད་ཀྱང་ཡིད་ལ་ཚིམ་པ་མི་སྐྱེ་བར་རྟག་ཏུ་ཆགས་པའི་
སྲེད་པ་འཕེལ་བར་འགྱུར་བ་ཡིན་ཏེ། འདི་དག་གང་ལ་ཡང་ཆགས་པ་མི་སྐྱེ་ཞིང་སྤངས་
པར་བྱས་ན། དེ་ནི་རྒྱལ་སྲས་དམ་པ་རྣམས་ཀྱིས་ལམ་མཆོག་ཚང་ལ་མ་ནོར་ཞིག་ཏུ་གྱུར་
པ་ཡིན་ཏེ།
མན་ངག་མཛོད་ལས་ཀྱང་།
ནོར་རྫས་ཡོ་བྱད་སོགས་ན་ངོ་ཚའི་གནས། །
གོས་བཟང་ཕྱི་འཆོར་ཆེ་ན་ངོ་ཚའི་གནས། །
རྒྱུན་དང་སྒེག་ཆོས་བྱེད་པ་ངོ་ཚའི་གནས། །
ཟང་ཟིང་གཡེང་བ་བསྒྲུབས་ན་ངོ་ཚའི་གནས། །
ཆོས་མིན་བྱ་བ་མང་པོ་ངོ་ཚའི་གནས། །
ཆེ་ཁྱད་ང་རྒྱལ་དྲེགས་པ་ངོ་ཚའི་གནས། །
སྙིང་ནས་ཆོས་མཛད་རྣམས་ཀྱིས་སྤང་བར་འཚལ། །
ཞེས་དང་། དེ་ལྟར་ཆོས་མཛད་སྐྱེ་བོ་རྣམས་ཀྱིས་སྤངས་བར་བྱས་ན་དེ་དག་གིས་
ནི་ཡང་དག་ལེགས་པའི་ལམ་དུ་བསྒྱུར་བར་བྱེད་པ་ཡིན་ཏེ།
འབའ་ར་བའི་ཞལ་ནས་ཀྱང་། །
བསགས་པ་སུས་ཁྱེར་ཆ་མེད་མཐོང་ལགས་ཀྱང་། །
2{j8



ཧི་མ་ལའི་རིག་མཛོད་ཆེན་མོ།
ད་དུང་སྦྱིན་པ་གཏོང་བའི་བློ་མེད་པས། །
འདོད་ཡོན་ཁྲི་བ་ཆོད་པ་ནམ་ཡོད་ན། །
གླིང་བཞིའི་ནོར་ལ་དབང་བསྒྱུར་ཀྱང་། །
མེད་ཀྱིན་ཆད་པ་མ་གཏོགས་པ། ། །
ལྡན་ཞིང་ལྷག་པ་ཡོངས་དུས་མེད། །
དབང་ཆེ་བས་འཕྲོག་ཅིང་ཆུང་བས་རྐུ། །
དུས་ངན་ནོར་རྫས་ཐུབ་པ་དཀའ་བར་གདའ། །
ཞེས་དང་། དེ་ལྟར་སྙིགས་མའི་ནོར་རྫས་རྣམས་གང་ལ་ཡང་ཆགས་ཞེན་མེད་
པར་སྤངས་བར་བྱས་ན། དེ་ནི་འདོད་ཆུང་ཆོག་ཤེས་ལྡན་པ་འཕགས་པའི་རིགས་སུ་
འགྱུར་བ་དང་། ཡོ་བྱད་གང་ལ་ཡང་ཞེན་ཅིང་ཆགས་པ་སྐྱེ་བའི་དངོས་པོ་རྣམས་མི་རིང་
བར་འཕྲུལ་དང་འཕྲུལ་ལ་སྤོང་བར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་
རྣམས་ཀྱིས་ལག་ཏུ་ལེན་པར་བྱ་བ་ཉིད་དུ་ཡིན་ཞེས་པའི་དོན་སླར་བསྡུས་ན་འདོད་
པའི་ཡོན་ཏན་ལྔ་བོ་གང་ལ་ལོངས་སྤྱད་ཀྱང་ངོམས་པ་མེད་པ་སྟེ། དཔེར་ན་ལན་ཚྭའི་ཆུ་
བཏུང་བ་དང་འདྲ་ཞིང་དེ་ལ་ཅི་ཙམ་ལོངས་སྤྱད་ཀྱང་སྲེད་པ་འཕེལ་བར་འགྱུར་བ་
ཡིན་པས་གང་ལ་ཞེན་ཆགས་སྐྱེ་བའི་དངོས་པོ་རྣམས་སྤང་དགོས་པར་བསྟན་པ་ཡིན་ནོ། །
ཇི་ལྟར་སྣང་བ་འདི་དག་རང་གི་སེམས། །
སེམས་ཉིད་གདོད་ནས་སྤྲོས་པའི་མཐའ་དང་བྲལ། །
དེ་ཉིད་ཤེས་ནས་གཟུང་འཛིན་མཚན་མ་རྣམས། །
()



ཞལ་གདམས་བསྡུས་འགྲེལ་སྐོར།
ཡིད་ལ་མི་བྱེད་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་གཟུགས་ནས་རྣམ་མཁྱེན་གྱིས་བསྡུས་པའི་ཆོས་
ཐམས་ཅད་དོན་ལ་སྤྲོས་པའི་མཐའ་བརྒྱད་དང་བྲལ་བ་དེ་ནི་ཆོས་ཉིད་དོན་གྱི་དབང་
དུ་བྱས་ན། འཁོར་དང་མྱ་ངན་འདས་པའི་ཆོས་ལ་གང་ལ་བསམ་ཀྱང་ཐམས་ཅད་
སེམས་ལས་བྱུང་ཞིང་སེམས་ཀྱི་རང་བཞིན་ལས་གཞན་གང་དུ་བཙལ་ཀྱང་རྙེད་མི་སྲིད་
པའི་བདག་ཉིད་ཅན་གྲུབ་པ་མེད་པ་ཡིན་ཏེ། །
བཅོམ་ལྡན་འདས་ཀྱི་མདོ་ལས་ཀྱང་། གཟུགས་ནས་རྣམ་མཁྱེན་གྱིས་བསྡུས་པའི་
ཆོས་ཐམས་ཅད་གཅིག་དང་ཐ་དད་སོགས་གང་གི་ཚུལ་ཡང་བདེན་པར་གྲུབ་པ་མེད་པ་
མཐའ་ལས་འདས་ཤིང་སྟོང་ཉིད་དུ་གསུངས་པ་ཡིན། འོ་ན་ཆོས་ཅན་དང་ཆོས་ཉིད་
གཅིག་དང་ཐ་དད་གང་གི་ཚུལ་དུ་གྲུབ་པ་ཡིན་ནོ་ཞེ་ན། ཆོས་ཅན་ཀུན་རྫོབ་ཀྱི་སྣང་བ་
འདི་དང་ཆོས་ཉིད་དོན་དམ་གཉིས་ཐ་སྙད་དུ་གཉིས་སུ་སྣང་ན་ཡང་། དོན་ལ་ཆོས་ཅན་
དང་ཆོས་ཉིད་ཐ་དད་དུ་ནམ་ཡང་བདེན་པར་གྲུབ་པ་མེད་པར་ཤེས་དགོས་པ་ཡིན་ནོ། །འོ་
ན་ཆོས་ཐམས་ཅད་སེམས་ལས་བྱུང་བ་ཡིན་པའི་རྒྱུ་མཚན་དེ་ནི་གང་རེད་ཅེ་ན། ཆོས་
ཅན་དང་ཆོས་ཉིད་ཀྱི་ཁྱད་པར་སེམས་ལས་བྱུང་བའི་རྒྱུ་མཚན་ནི། ཆོས་ཉིད་རང་གི་
གཤིས་ན་ཆོས་དང་ཆོས་ཉིད་ཐ་དད་དུ་གྲུབ་པ་མེད་ཀྱང་། གདུལ་བྱ་རྣམས་ཀྱི་རྒྱུད་ན་
འཁྲུལ་བ་ཡོད་པའི་དབང་གིས་ཆོས་དང་ཆོས་ཉིད་ཐ་དད་དུ་སྣང་ཞིང་དེ་ལ་བརྟེན་
ནས་རྣམ་པ་གཉིས་སུ་གཟུང་བ་ཡིན་ནོ། །འོ་ན་དེ་ལྟར་སྣང་བ་ཙམ་ཞིག་གིས་ཐམས་
ཅད་སེམས་ལས་བྱུང་བར་མི་རིགས་སོ་ཞེ་ན། སེམས་ལ་དག་དང་མ་དག་རྣམ་པ་གཉིས་
སུ་སྣང་བ་མེད་ན། འཁོར་འདས་གཉིས་ནམ་ཡང་གྲུབ་མི་སྲིད་ཅིང་། སེམས་ལ་ཇི་ལྟར་
31¢)



ཧི་མ་ལའི་རིག་མཛོད་ཆེན་མོ།
སྣང་བ་ཐམས་ཅད་གཤིས་ལ་འདི་དང་འདི་ཞེས་གྲུབ་པ་མེད་པར་ཤེས་དགོས། དེ་ལྟ་བུ་
ཞིག་ནམ་ཤེས་པར་གྱུར་ཚེ་ཡུལ་རང་བཞིན་གྱི་དག་པ་ཉིད་དུ་སྣང་བར་འགྱུར་བ་ཡིན་
ལ། དེས་ན་ཡུལ་རང་གི་ངོ་བོ་ལ་དག་པ་ཞིག་དང་མ་དག་ཅིག་མེད་པར་ཤེས་ཚེ། དག་
དང་མ་དག་པ་རྣམས་གཙོ་བོ་སེམས་ལས་བྱུང་བ་ཉིད་དུ་ཤེས་པར་འགྱུར་བ་ཡིན་ནོ། །འོ་
ན་དེ་དག་སྤོང་བར་བྱེད་པའི་ཐབས་གང་ལ་བརྟེན་པར་བྱ་དགོས་སོ་ཞེ་ན། དེ་ནི་དང་
པོ་དག་པའི་སྣང་བ་རྣམས་ལ་སེམས་སྦྱངས་བར་བྱ་དགོས། དེ་ལྟར་བྱས་ན་མཐར་དག་
མཉམ་བདེན་པ་དབྱེར་མེད་ཀྱི་ལྟ་བ་ཁྱད་པར་ཅན་རྒྱུད་ལ་སྐྱེ་བར་འགྱུར་བ་ཡིན་ནོ། །དེ་
ལྟར་ཤེས་དགོས་ན་གོང་དུ་བཤད་པ་ལྟར་འཁོར་འདས་གཉིས་ལ་སྤང་བླང་དགག་སྒྲུབ་
བྱེད་པ་སོགས་ཇི་ལྟར་སྣང་ན་ཡང་དོན་ལ་སྣང་བ་འདི་དག་རྣམས་ཀྱང་སེམས་ལས་
བྱུང་བ་མ་གཏོགས་མེད་པར་ཤེས་དགོས་པ་དང་། སེམས་དེ་ཡང་ངོ་བོ་རང་བཞིན་གྱིས་
དག་པ་འབའ་ཞིག་མ་གཏོགས་མ་དག་པ་བཙལ་ཀྱང་རྙེད་པ་མེད་པས། དེ་ལ་ཇི་ལྟར་
དཔྱད་ཀྱང་བདེན་པར་གྲུབ་པ་མེད་པ་དག་པའི་རང་བཞིན་དུ་སྣང་བ་ན་དེ་ཚེ་གནས་
ལུགས་ཀྱི་ལྟ་བ་ཟབ་མོ་རྒྱུད་ལ་སྐྱེ་བར་འགྱུར་བ་ཡིན་ལ། དེས་ན་སེམས་ལས་གཞན་པའི་
དག་པ་ཞིག་ཡུལ་གང་དུ་བཙལ་ཀྱང་མ་རྙེད་པའི་ཚེ་ན། དག་པའི་ཞིང་ཁམས་རྣམས་
ཀྱང་སེམས་ལས་བྱུང་བར་ཤེས་པར་འགྱུར་བ་དང་། དེ་ནས་མ་དག་པའི་སྣང་བ་རྣམས་
ཀྱང་སེམས་ལས་བྱུང་བ་ཨེ་ཡིན་ཞེ་ན། དེ་དག་ཐམས་ཅད་སེམས་ལས་བྱུང་བར་ངེས་ཏེ།
དཔེར་ན་འདོད་ལྡན་གྱི་སྐྱེ་བོ་རྣམས་ཀྱིས་ཀྱང་ཡུལ་བུད་མེད་སོགས་ཀྱི་གཟུགས་ལ་
ཆགས་ནས་དེ་དག་དོན་གཉེར་བྱེད་པ་སོགས་ཀྱང་། ཡུལ་བུད་མེད་ཀྱི་ལུས་ཐོག་ཏུ་
གཙང་བར་འོས་པའི་རྣམ་པ་ཞིག་ནམ་ཡང་རྙེད་མི་སྲིད་དོ། །འོ་ན་གཙང་འཛིན་ཅན་
2}1



ཞལ་གདམས་བསྡུས་འགྲེལ་སྐོར།
དག་གི་ངོ་ལ་གཙང་བར་གྲུབ་པ་ཡིན་ནོ་ཞེ་ན། དེ་ནི་ཡུལ་དེ་ཡི་ངོར་གཙང་བ་ཡོད་པས་
མ་ཡིན་ཏེ། ཡུལ་ཅན་རང་གི་གཙང་བར་བཟུང་བའི་སྟོབས་ལས་སྣང་བ་ཡིན་ནོ། །འོ་ན་
དག་དང་མ་དག་པ་ཐམས་ཅད་སེམས་ཀྱི་རྩོལ་སྒྲུབ་འབའ་ཞིག་ལ་བརྟེན་ནས་བྱུང་བ་
ཡིན་ན། དེ་ཉིད་ཇི་ལྟ་བུ་ཞིག་ཡིན་ནོ་ཞེ་ན། དེ་དག་ཐམས་ཅད་རང་གི་སེམས་ལས་བྱུང་
ཞིང་སེམས་ཀྱི་ངོ་བོ་དེ་ཉིད་ཡེ་གདོད་མ་ནས་སྤྲོས་པའི་མཐའ་བརྒྱད་དང་བྲལ་ཞིང་
འགྱུར་བ་མེད་པར་ཤེས་དགོས། དེ་ལྟར་མ་ཤེས་པར་རྟག་ཏུ་གཙང་རྨེ་འཛིན་རྟོག་སྣ་
ཚོགས་ཀྱི་ལས་བྱེད་པར་བྱས་ན། མཐར་རང་དབང་མེད་པར་འཁོར་བའི་གནས་སུ་
དཔེར་ན་ཟོ་ཆུན་གྱི་འཁྱུད་མོ་དང་འགལ་མེའི་འཁོར་ལོ་བཞིན་དུ་འཁྱམས་པར་འགྱུར་
བ་ཡིན་ཏེ།
མི་ཕམ་པས་ཀྱང་།
རྣམ་པར་དཔྱོད་པ་མི་མཁས་བྱིས་པ་རྣམས། །
ཡུལ་ལ་ཆགས་དང་སྡང་བ་ཤིན་ཏུ་འཕེལ། ། །
རྐྱེན་ལས་བྱུང་བའི་བདེ་དང་སྡུག་བསྔལ་རྣམས། །
སྔོན་གྱི་ལས་ལས་བྱུང་ཞེས་རྒྱལ་བས་གསུངས། ། །
ཞེས་དང་། དེ་བཞིན་དུ་བདེ་སྡུག་གི་དངོས་པོ་ཐམས་ཅད་རང་གི་སེམས་དང་
ལས་ཀྱིས་བྱུང་བ་ཡིན་པར་ཤེས་སོང་ན། དེ་ཚེ་རྒྱལ་བའི་དགོངས་པ་དྲི་མ་མེད་པ་ཞིག་
གི་ལམ་ལ་འགྲོ་བར་འགྱུར་བ་ཡིན། དེ་ལྟར་འགྲོ་བར་བྱ་བའི་ཆེད་དུ་མཆོག་གསུམ་བསླུ་
མེད་དང་བླ་མ་ཨོ་རྒྱན་རྗེ་ལ་གསོལ་བ་འདེབས་པར་བྱ་དགོས་པ་ཡིན་ཏེ།
2t ：



ཧི་མ་ལའི་རིག་མཛོད་ཆེན་མོ།
གཏམ་ཚོགས་ལས་ཀྱང་།
གནོད་པའི་རྩ་བ་གང་བྱུང་སེམས་ལས་བྱུང༌། །
སེམས་ལ་རང་དབང་མེད་པ་གདོན་གྱི་མཐུ། །
གདོན་ལ་རྩ་གསུམ་བླ་མའི་ཐུགས་རྗེ་ལས། །
གཞན་པའི་གསོ་དཔྱད་ཅི་ཡང་མི་རྙེད་པས། །
ད་ནི་བླ་མ་ཨོ་རྒྱན་ཆེན་པོ་ལ། །
ནངས་ནུབ་དུས་རྒྱུན་གདུང་ཤུགས་གསོལ་བ་ཐོབས། །
ཞེས་དང་། དེ་ལྟ་བུའི་གདོན་བགེག་སོགས་ཀྱི་བར་ཆད་ཞི་བའི་ཐབས་ལ་བརྩོན་
པའི་བློ་དང་ཤེས་རབ་ཁྱད་པར་ཅན་རྒྱུད་ལ་མེད་ན། རང་རྒྱུད་ལ་ཆོས་དང་འཇིག་རྟེན་
གཉིས་ཀྱི་ཡོན་ཏན་སྐྱེ་བའི་རྟེན་མེད་པར་འགྱུར་བ་ཡིན་ཏེ།
གཞན་ལས་ཀྱང་།
བློ་ཤེས་བྱ་བ་ཤེས་རབ་སྟེ། །
བླང་དོར་མ་ནོར་འབྱེད་པ་ཡིན། །
མིག་དང་འདྲ་བ་འདི་མེད་ན། །
ཡོན་ཏན་གཞན་གྱི་གོ་སྐབས་འགག །
ཅེས་དང་། དེ་ལྟར་བླང་དོར་འབྱེད་པའི་ཤེས་རབ་དང་ལྡན་པ་རྣམས་ཀྱིས་དག་
མཉམ་བདེན་པ་དབྱེར་མེད་དུ་རྟོགས་ཤིང་གདོད་མའི་གནས་ལུགས་འགྱུར་བ་མེད་པ་
མཐའ་གང་ལ་མི་གནས་པར་སེམས་ཀྱི་རང་བཞིན་འོད་གསལ་བའི་ཆོས་ཉིད་དེ་བཞིན་
ཉིད་མངོན་དུ་གྱུར་ཏེ། འཁོར་འདས་ཐམས་ཅད་མཉམ་པ་ཆེན་པོའི་རང་བཞིན་དུ་ཤེས་



ཞལ་གདམས་བསྡུས་འགྲེལ་སྐོར།
ནས་གཟུང་འཛིན་གྱི་མཚན་མ་ཅན་གྱི་ཆོས་རྣམས་གང་ཡང་ཡིད་ལ་མི་བྱེད་པ་དེ་ནི།
རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་
སླར་བསྡུས་ན་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཚུལ་ཇི་ལྟར་
སྣང་ན་ཡང་སྣང་བ་ཐམས་ཅད་རང་གི་སེམས་འབའ་ཞིག་ལས་བྱུང་བ་དང་། སེམས་དེ་
ཡང་ཕྱི་རོལ་མུ་སྟེགས་པའི་བདག་རྟག་པ་སོགས་ལྟ་བུ་ཞིག་མ་ཡིན་པར་ཡེ་གདོད་མ་
ནས་སྤྲོས་པ་ཀུན་དང་བྲལ་བའི་རང་བཞིན་ཡིན་ཏེ། དེ་ཉིད་ཤེས་ནས་ཐ་སྙད་དུ་སྣང་
བའི་གཟུང་འཛིན་མཚན་མ་རྣམས་ཡིད་ལ་མི་བྱེད་ཅིང་སྤུངས་དགོས་པར་བསྟན་པ་
ཡིན་ནོ། །
ཡིད་དུ་འོང་བའི་ཡུལ་དང་འཕྲད་པ་ན། །
དབྱར་གྱི་དུས་ཀྱི་འཇའ་ཚོན་ཇི་བཞིན་དུ། །
མཛེས་པར་སྣང་ཡང་བདེན་པར་མི་ལྟ་ཞིང་། །
ཞེན་ཆགས་སྤོང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སོ་སྐྱེ་ལས་དང་པོ་བ་རྣམས་དང་པོར་ཆོས་ལ་འཇུག་
པར་བྱེད་པའི་ཚེ་ན། རང་རང་གང་ལ་ཞེན་ཅིང་ཆགས་པའི་ཡིད་དུ་འོང་བའི་ཡུལ་གང་
དང་འཕྲད་པར་གྱུར་པ་དེ་ཡི་ཚེ་ན། དེ་དག་ལ་བདེན་པར་གྲུབ་པའི་དངོས་པོ་ཉིད་དུ་
མི་སེམས་ཤིང་དེ་ཉིད་མི་རྟག་པའི་རང་བཞིན་དུ་རྟོགས་པར་བྱ་དགོས། འོ་ན་དེ་ཉིད་མི་
རྟག་པའི་རང་བཞིན་ཇི་ལྟར་རྟོགས་པར་བྱ་དགོས་སོ་ཞེ་ན། དཔེར་ན་དབྱར་གྱི་དུས་ཀྱི་
མཁའ་ལ་ཤར་བའི་འཇའ་ཚོན་ཇི་བཞིན་དུ་སྐད་ཅིག་ཙམ་དུ་མཛེས་པར་སྣང་ན་ཡང་
དོན་ལ་བདེན་པར་གྲུབ་པའི་དངོས་པོ་ཞིག་ཡོད་པར་མི་བལྟ་ཞིང་། དེ་ཉིད་ནམ་ཡང་
214



ཧི་མ་ལའི་རིག་མཛོད་ཆེན་མོ།
བདེན་པར་གྲུབ་པ་མེད་པར་ཤེས་དགོས་པ་ཡིན་ཏེ། དཔེར་ན་སྒྱུ་མ་དང་རྨི་ལམ་ལྟ་བུའི་
ཚུལ་དུ་ཡོད་ཡོད་གྲུབ་གྲུབ་ཇི་ལྟར་སྣང་ན་ཡང་། དེ་ཉིད་རང་གིས་ཡོད་པ་མི་བསླུ་བོ་
ཞིག་ཏུ་བཟུང་བ་ཙམ་ཞིག་མ་གཏོགས་དོན་ལ་རི་དྭགས་རྣམས་ཀྱིས་སྨིག་སྒྱུ་ལ་ཆུ་ཉིད་
དུ་འཁྲུལ་བ་ལྟ་བུ་ལས་གཞན་མེད་པར་ཤེས་དགོས་སོ། །དེས་ན་ནམ་ཡང་ཐ་སྙད་ཀྱི་
སྣང་བ་སྒྱུ་མ་སྨིག་སྒྱུ་ལྟ་བུའི་སྣང་བ་འདི་དག་ལ་ཆགས་ཞེན་ཕྲ་མོ་ཙམ་ཡང་མི་སྐྱེ་བར་
སྤང་པར་བྱ་དགོས་པ་ཡིན་ཏེ།
མི་ཕམ་པའི་ཞལ་ནས་ཀྱང་།
ཕར་ལ་ཕྱི་ནང་བལྟས་ཚེ་གཡོ་འགྱུར་གྱི་རང་བཞིན། །
ཚུར་ལ་རང་སེམས་བལྟས་ན་ཆགས་སྡང་གི་ཀློང་འཁོར། །
མཚོ་གླིང་གྲུ་ཞིག་བཞིན་དུ་གང་གང་ལ་བསམས་ཀྱང་། །
སྐྱོ་བ་ཁོ་ནར་འདུག་གོ་ཤེས་ལྡན་གྱི་གྲོགས་པོ། །
ཞེས་དང་། དེ་ལྟ་བུའི་ཡིད་སྐྱོ་བར་བྱེད་པ་ཆགས་སྡང་སྣ་ཚོགས་དེ་དག་སྤངས་
པར་མ་བྱས་ན། བབ་ཅོལ་གྱི་ངང་ནས་མི་ཚེ་ཟད་ཅིང་ཕྱི་མར་ངན་སོང་གི་གཡེང་སར་
ལྷུང་བར་འགྱུར་བ་ཡིན་ཏེ། །
མི་ཕམ་རིན་པོ་ཆེས་ཞལ་ནས། །
ཅོལ་ཆུང་སྤྲེའུ་ལྟ་བུའི་གཡོ་བག་སེམས། །
ཡུལ་གྱི་དྲ་བ་འཇིགས་སུ་རུང་བས་འཆི། །
དེ་ཕྱིར་དང་པོར་རང་གི་སེམས་བརྟག་སྟེ། །
སྤྱོད་ཡུལ་ཞི་བའི་ནགས་སུ་གནས་བྱས་ནས། །
21 5



ཞལ་གདམས་བསྡུས་འགྲེལ་སྐོར།
ཀྱེ་མ་རང་དང་གཞན་གྱི་ལུས་འདི་ནི། །
ཆུ་ཡི་ཆུ་བུར་བཞིན་དུ་མི་རྟག་ཅིང་། །
མྱུར་དུ་རྒ་བའི་ཟིལ་གྱིས་གནོན་གྱུར་པ། །
དུས་ཀྱི་བ་མོས་ཕོག་པའི་མེ་ཏོག་བཞིན། །
ཡིད་འོང་ལང་ཚོའི་ཟླ་བཞིན་མ་རྣམས་ཀྱང་། །
གང་ལ་སེམས་སོང་གྲོགས་མོའི་རྗེས་འབྲང་བ། །
གང་ལ་དོར་བའི་དུར་ཁྲོད་འཇིགས་རུང་ན། །
གཡོ་མེད་ཉལ་བའི་ལུས་ཀྱི་ངང་ཚུལ་ལྟོས། །
འཇིག་རྟེན་དག་ན་རྒྱུ་སྐར་ཟླ་ཉི་བཞིན། །
གཅིག་ལས་གཅིག་གི་མཛེས་པ་ལྷག་འཕེལ་བ། །
གངྒའི་བྱེ་མ་བཞིན་དུ་ཆེས་མང་ན། །
གཅིག་ལ་བདག་སེམས་ལྷག་པར་ཆགས་པ་འཁྲུལ། །
ཞེས་དང༌། དེ་དག་རྣམས་བསྡུ་ན། ཡུལ་ཅན་རང་གི་མིག་གཟུགས་ལ་ཆགས་སྣ་
དྲི་ལ་ཆགས་ལྕེ་རོ་ལ་ཆགས་ལུས་རེག་བྱ་ལ་ཆགས་རྣ་བ་སྒྲ་སོགས་ལ་ཞེན་ཅིང་ཆགས་
པར་གྱུར་པ་ན། དེ་ལ་བདེན་པར་མི་འཛིན་པར་ཅི་ནུས་སུ་སྤང་བ་ལ་བརྩོན་པར་བྱེད་པ་
དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་
པའི་དོན་བསྡུས་ན་འདོད་ཡོན་ལྔ་བོ་ལ་བདེན་པར་བཟུང་ནས་ཡིད་དུ་འོང་བའི་ཡུལ་
གང་དང་འཕྲད་པར་གྱུར་པ་དེ་ཡི་ཚེ་ན། དཔེར་ན་དབྱར་གྱི་འཇའ་ཚོན་བཞིན་དུ་
མཛེས་པར་སྣང་ཡང་དེ་ལ་བདེན་པར་མི་ལྟ་ཞིང་ཞེན་ཆགས་སོགས་སྤོང་དགོས་པར་
h



ཧི་མ་ལའི་རིག་མཛོད་ཆེན་མོ།
བསྟན་པ་ཡིན་ནོ། །
སྡུག་བསྔལ་སྣ་ཚོགས་རྨི་ལམ་བུ་ཤི་ལྟར། །
འཁྲུལ་སྣང་བདེན་པར་བཟུང་བས་ཨ་ཐང་ཆད། །
དེ་ཕྱིར་མི་མཐུན་རྐྱེན་དང་འཕྲད་པའི་ཚེ། །
འཁྲུལ་བོར་ལྟ་བ་རྒྱལ་སྲས་ལག་ལེན་ཡིན། ། །
ཞེས་གསུངས་སོ། །དེའི་དོན། སྤྱིར་ཡ་གི་སྲིད་རྩེ་ནས་མ་གི་དམྱལ་བའི་གདན་ལ་
ཐུག་པ་ཡན་ཆད་ན་སེམས་ཅན་ཡོད་དོ་ཅོག་ཐམས་ཅད་ཀྱི་རྒྱུད་ལས་ཉོན་གྱིས་ཁྱབ་པ་
དང་། ལས་ཉོན་དེ་ཡིས་ཁྱབ་ཚད་དེ་ན་སེམས་ཅན་གྱིས་ཁྱབ་པ་དང་། སེམས་ཅན་གྱིས་
ཁྱབ་ཚད་དེ་ན་སྐྱེ་རྒ་ན་འཆིའི་སྡུག་བསྔལ་སྣ་ཚོགས་ཀྱིས་ཁྱབ་ཅིང་གདུང་བར་གྱུར་པ་
དང༌། དེ་ལྟ་བུའི་སེམས་ཅན་རྣམས་ཀྱི་རྒྱུད་ན་ཡོད་པའི་ལས་ཉོན་མ་རིག་པ་འདོད་
ཆགས་ལ་སོགས་པ་དེ་དག་རྣམས་ནི། ད་ལྟ་འཁྲུལ་བའི་དབང་གིས་སེམས་ཅན་རང་
རང་གི་བདེན་པར་བཟུང་བ་ཙམ་མ་གཏོགས་ཕྱི་རོལ་གྱི་སྟེང་ན་འདི་དང་འདི་ཞེས་
བདེན་པར་གྲུབ་པ་ཞིག་ནམ་ཡང་མེད་པར་ཤེས་དགོས། དེ་ཉིད་ཚུལ་ཇི་ལྟ་བུའི་ཚུལ་དུ་
ཤེས་དགོས་སོ་ཞེ་ན། དེ་ནི་དཔེར་ན་རྨི་ལམ་གྱི་སྐབས་སུ་མ་རྒན་གཅིག་ལ་བུ་གཅིག་
ཡོད་ན། དེ་ཉིད་ཤི་ནས་མ་ཡིས་སྡུག་བསྔལ་མྱོང་ཞིང་བུ་ཡོད་པ་ལྟར་སྣང་ན་ཡང་། ཚུར་
སད་པའི་ཚེ་ན་བུ་གང་དུ་བཙལ་ཀྱང་རྙེད་མི་སྲིད་ཅིང་བདེན་པར་གྲུབ་མེད་པ་དེ་
བཞིན་དུ་ཉིན་སྣང་དང་མཚན་སྣང་གཉིས་ཀ་རང་བཞིན་གྲུབ་པ་མེད་པ་ལ་གཅིག་
མཚུངས་སུ་གནས་པ་ཡིན་ལ། དེས་ན་དེ་ལ་བདེན་པར་བཟུང་ནས་དེ་ཡི་རྗེས་སུ་འབྲང་
པར་བྱས་ན། དེ་ནི་རང་གི་སེམས་ལ་སྡུག་བསྔལ་སྐྱེད་བྱེད་ཉིད་དུ་གྱུར་ཏེ། མ་དག་པའི་
2[



ཞལ་གདམས་བསྡུས་འགྲེལ་སྐོར།
འཁྲུལ་སྣང་ལ་བདེན་པར་བཟུང་བས་ཨ་ཐང་ཆད་ཅིང་སྡུག་བསྔལ་གྱི་གནས་སུ་
འཁྱམས་པར་བྱས་པ་ཡིན། དེ་ལྟ་བུའི་འཁྲུལ་སྣང་ལས་ཉོན་གྱི་དུབ་པ་རྣམས་སེལ་བར་
བྱེད་པའི་ཐབས་ལ་བརྩོན་པར་བྱས་ན། འཁྲུལ་སྣང་ལས་ཀྱིས་དུབ་པའི་མུན་པ་རྣམས་
སེལ་ཞིང་རང་བཞིན་བདེ་བ་ཆེན་པོའི་ངང་དུ་ངལ་གསོ་བར་འགྱུར་བ་ཡིན་ཏེ།
སེམས་ཉིད་ངལ་གསོ་ལས།
འགྲོ་ཀུན་སེམས་ཀྱི་རྙོག་པ་རབ་ཞི་ནས། །
སྲིད་འདིར་ཡུན་རིང་ས་ལ་འཆེལ་བ་ཡིས། །
དུབ་པའི་སེམས་ཉིད་དེ་རིང་ངལ་གསོས་ཤིག །
ཅེས་དང་། དེ་བཞིན་དུ་བདེན་འཛིན་མ་རིག་པ་སྲིད་པའི་གནས་སུ་འཁྱམས་
ཤིང་བཟོད་མེད་ཀྱི་སྡུག་བསྔལ་ཡུན་རིང་མྱོང་བའི་སྟོབས་ལས་དུབ་པའི་སེམས་ཉིད་
ངལ་གསོས་ཤིང་བླང་དོར་གྱི་གནས་ལ་ཚུལ་བཞིན་དུ་མཁས་པར་འགྱུར་བ་ཡིན་ཏེ།
ཀུན་མཁྱེན་བླ་མའི་ཞལ་ནས། །
རིག་དང་མ་རིག་ཁྱད་པར་སོ་སོ་ལས། །
ལས་ཚུལ་ཐ་དད་བདེ་སྡུག་དུ་མར་སྣང་ ། །
སྣང་སྲིད་སྣོད་བཅུད་གཟུང་འཛིན་དབང་གིས་འཁྲུལ། །
འཁྲུལ་བར་ཤེས་ནས་རྟོགས་ཏེ་མཁས་པར་རིགས། །
ཞེས་དང་། དེ་བཞིན་དུ་སྣོད་བཅུད་གང་ལ་བསམ་ཀྱང་མི་རྟག་འཇིག་པའི་ཆོས་
ཅན་མ་གཏོགས་མེད་དོ། །དེ་ཡི་ཕྱིར་ན་ཚེ་འདིའི་སྣང་ཤེས་གང་ལ་བསམ་ཀྱང་མི་རྟག་
འཇིག་པའི་ཆོས་ཅན་ལས་གཞན་གང་ཡང་མེད་པར་ཤེས་དགོས། ད་ལྟའི་སྐད་ཅིག་མ་
218



ཧི་མ་ལའི་རིག་མཛོད་ཆེན་མོ།
འདི་ཉིད་གཅིག་པུ་ལ་བསམ་བློ་བཏང་ན་ཡང་། བདེ་སྡུག་རྣམ་པ་སྣ་ཚོགས་ཀྱི་དབང་
གིས་འཁོར་བར་འཁྱམས་ཤིང་སྡུག་བསྔལ་གྱི་འདམ་དུ་བྱིང་བར་འགྱུར་བ་དང་། སྐད་
ཅིག་ཙམ་དུ་བདེ་བར་སྡོད་ཀྱང་། དེ་ཡི་མཇུག་ཐོག་ཏུ་སྡུག་བསྔལ་དོས་དྲག་པོ་འབྱུང་
བར་འགྱུར་བ་དང་། དེ་ལྟ་བུའི་མི་མཐུན་པའི་རྐྱེན་ངན་དྲག་པོ་དང་འཕྲད་པའི་ཚེ་ན།
དེ་དག་རྣམས་ནི་ཀུན་རྫོབ་སྒྱུ་མ་ལྟ་བུ་ལས་ཅི་ཡང་མེད་པ་ལས་ཅི་ཡང་འཆར་ཞིང་
སེམས་ཅན་རྣམས་ཀྱིས་དེ་ལ་ཡོད་པ་བདེན་གྲུབ་ཉིད་དུ་བཟུང་ནས་འཁོར་བར་
འཁྱམས་པ་དང་། འཕགས་པ་རྣམས་ཀྱིས་ཐ་སྙད་དུ་དེ་རྣམས་འཁྲུལ་བར་བལྟ་ཞིང་
སྤོང་བ་ལ་བརྩོན་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་
ཏུ་ལེན་པར་བྱ་བ་ཡིན་ཞེས་པའི་དོན་བསྡུས་ན་སེམས་ཅན་རྣམས་ཐོག་མེད་ནས་སྐྱེ་རྒ་
ན་འཆིའི་ཆུ་བོ་ཆེན་པོ་བཞི་ཡིས་དབང་མེད་དུ་ཁྱེར་ཏེ། སྡུག་བསྔལ་སྣ་ཚོགས་ཤིག་མྱོང་
བ་དེ་དག་དོན་ལ་རང་བཞིན་གྲུབ་པ་མེད་པ་སྟེ། དཔེར་ན་མ་གཅིག་པུའི་བུ་ཤི་བའི་
སྡུག་བསྔལ་མྱོང་བ་ལྟར་བདེན་པར་གྲུབ་པ་མེད་ལ། དེའི་ཕྱིར་ན། མི་མཐུན་པའི་རྐྱེན་
དང་འཕྲད་པའི་ཚེ་ན་འཁྲུལ་བ་ཉིད་དུ་ཤེས་དགོས་པར་བསྟན་པ་ཡིན་ནོ། །
བྱང་ཆུབ་འདོད་པས་ལས་ཀྱང་གཏོང་དགོས་ན། །
ཕྱི་རོལ་དངོས་པོ་རྣམས་ལ་སྨོས་ཅི་དགོས། །
དེ་ཕྱིར་ལན་དང་རྣམ་སྨིན་མི་རེ་བའི། །
སྦྱིན་པ་གཏོང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་ཐེག་པ་གསུམ་གྱི་ལམ་ལ་སློབ་པར་འདོད་པའི་
སྐྱེ་བོ་སུ་དང་སུ་ཞིག་ཡིན་ཀྱང་། རྟག་ཏུ་འགྲོ་བ་རྣམས་སྡུག་བསྔལ་ལས་སྐྱོབ་པར་བྱ་
༢ ། །



ཞལ་གདམས་བསྡུས་འགྲེལ་སྐོར།
བའི་ཕྱིར་དུ་ཉིན་མཚན་མེད་པར་དེ་ལ་ཅི་ནུས་སུ་བརྩོན་པར་བྱ་དགོས། དེ་ལྟར་བརྩོན་
པར་བྱེད་པ་དེ་ནི་རྒྱལ་སྲས་དམ་པ་རྣམས་ཀྱི་ལམ་བཟང་ཚང་ལ་མ་ནོར་པ་ཡིན་པས་དེ་
ལ་ཅི་ནུས་སུ་སློབ་པར་བྱས་ཏེ། རང་གི་ཚེ་རབས་གྲངས་མེད་དུ་མ་ནས་ཕ་དང་མ་བྱས་
པའི་སེམས་ཅན་འདི་རྣམས་བྱང་ཆུབ་གསུམ་གྱི་གོ་འཕང་འཐོབ་པར་འདོད་པས་ནི། ད་
ལྟ་རང་གི་གཅེས་པར་བཟུང་བའི་ལུས་སྲོག་འདི་རྣམས་ཀྱང་མ་རྒན་སེམས་ཅན་དེ་དག་
ལ་གཏོང་བར་བྱ་དགོས་ན། མི་རྟག་པའི་རང་བཞིན་ཅན་ཕྱི་རོལ་གྱི་ནོར་རྫས་དངོས་པོ་
རྣམས་གཞན་ལ་སྦྱིན་པ་གཏོང་བར་བྱེད་པ་སོགས་སྨོས་ཀྱང་ཅི་དགོས། དེའི་ཕྱིར་ན།
ནམ་ཡང་ལུས་སྲོག་སོགས་ལ་ཕངས་སེམས་མེད་པར་སེམས་ཅན་རྣམས་སྡུག་བསྔལ་ལས་
སྐྱོབ་པར་བྱ་བའི་ཆེད་དུ་འབུལ་བར་བྱས་ན། དེ་ནི་ཕར་ཕྱིན་དྲུག་ལས་ཀྱང་སངས་རྒྱས་
ཐོབ་པར་བྱེད་པའི་རྒྱུ་ཁྱད་པར་ཉིད་དུ་བསྟན་པ་ཡིན་ཏེ།
འཇུག་པ་ལས།
དེ་ཚེ་དེ་ལ་རྫོགས་སངས་བྱང་ཆུབ་རྒྱུ། །
དང་པོ་སྦྱིན་པ་ཉིད་ནི་ལྷག་པར་འགྱུར། །
རང་ཤ་གཏོང་ལའང་གུས་པར་བྱས་པ་ཡིས། །
སྣང་དུ་མི་རུང་དཔོག་པའི་རྒྱུར་ཡང་འགྱུར། །
ཞེས་དང་། དེ་ལྟར་སྦྱིན་སོགས་ཕར་ཕྱིན་དྲུག་གི་གནས་ལ་ཚུལ་བཞིན་དུ་བསླབ་
པར་བྱས་ན། ཤེས་རབ་སྟོང་པ་ཉིད་ཀྱི་དོན་རྟོགས་ཤིང་སྐྱེ་བ་མེད་པའི་ཀློང་དུ་གྲོལ་བར་
འགྱུར་བ་ཡིན་ཏེ།



ཧི་མ་ལའི་རིག་མཛོད་ཆེན་མོ།
མན་ངག་མཛོད་ལས་ཀྱང་། །
ཆགས་ཞེན་མེད་པས་སྦྱིན་པའི་རབ་ཏུ་གདའ། །
རང་རྒྱུད་དྲི་མེད་ཚུལ་ཁྲིམས་རབ་ཏུ་གདའ། །
ཁོང་ཁྲོས་མི་འཁྲུགས་བཟོད་པའི་རབ་ཏུ་གདའ། །
ངེས་འབྱུང་སྐྱོ་ཤས་བརྩོན་འགྲུས་རབ་ཏུ་གདའ། །
དགོངས་པའི་ངང་གནས་བསམ་གཏན་རབ་ཏུ་གདའ། །
སེམས་ཉིད་དོན་རྟོགས་ཤེས་རབ་རབ་ཏུ་གདའ། །
ཞེས་དང་། དེ་ལྟར་ནམ་ཡང་འགྲོ་མང་གི་མཐའ་བསྐལ་མང་གི་ཡུན་སོགས་གང་
ལ་ཡང་མི་འཛེམ་པར་སྦྱིན་སོགས་ཕར་ཕྱིན་དྲུག་ལ་བསླབ་པར་བྱས་ན། དེ་ནི་རྒྱལ་སྲས་
བྱང་ཆུབ་སེམས་དཔའ་རྣམས་ཀྱི་ལམ་མཆོག་ཚང་ལ་མ་ནོར་བ་ཉིད་དུ་གྱུར་པ་ཡིན་ཏེ།
འཇུག་པ་ལས་ཀྱང་། །
ལུས་བཅད་སྟེར་ཞིང་བདག་གི་སྡུག་བསྔལ་གྱིས། །
གཞན་དག་རྣམས་ཀྱི་དམྱལ་བ་ལ་སོགས་པའི། །
སྡུག་བསྔལ་རང་རིག་ཉིད་དུ་མཐོང་ནས་དེ། །
བཅད་པར་བྱ་ཕྱིར་དེ་ནི་བརྩོན་པར་བྱེད། །
ཅེས་དང་། དེ་ལྟར་རང་གི་ལུས་འདི་ཉིད་ཀྱང་གཅེས་འཛིན་མི་བྱེད་པར་གཞན་
ལ་སྦྱིན་པ་བྱས་ན་བྱང་ཆུབ་འཐོབ་པར་འགྱུར་བ་ཡིན་ལ། སྦྱིན་པ་སྦྱིན་ཚེ་ཇི་ལྟ་བུའི་
ཚུལ་དུ་སྦྱིན་པར་བྱ་དགོས་སོ་ཞེ་ན། རང་གི་དེ་ལ་ཕངས་སེམས་མེད་པར་དབུལ་བར་བྱ་
དགོས་པ་ཡིན། དེའི་ཕྱིར་ན་ནམ་ཡང་སྦྱིན་པ་སྦྱིན་ཚེ་ལན་དང་རྣམ་སྨིན་སོགས་ཀྱི་



ཞལ་གདམས་བསྡུས་འགྲེལ་སྐོར། །
འབྲས་བུ་ལ་མི་རེ་བའི་སྒོ་ནས་ཉམ་ཐག་ཅིང་རྟག་ཏུ་སྡུག་བསྔལ་གྱི་གནས་ལ་བྱིང་བའི་
སེམས་ཅན་གཞན་ལ་སྦྱིན་པ་བ།ཏོང་བ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་
ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་བསྡུས་ན་མཐའ་ཡས་པའི་སེམས་ཅན་
ཐམས་ཅད་བླ་མེད་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ་བའི་
ཆེད་དུ་རང་གིས་གཅེས་པར་བཟུང་བའི་ལུས་སོགས་གཏོང་བར་བྱེད་དགོས་ན། ཕྱི་རོལ་
གྱི་དངོས་པོ་རྣམས་ནི་གཞན་ལ་སྦྱིན་པར་བྱེད་པ་སོགས་སྨོས་ཅི་དགོས། དེའི་ཕྱིར་ལན་
དང་རྣམ་སྨིན་སོགས་ལ་མི་རེ་བར་སྦྱིན་པ་གཏོང་བར་བྱེད་དགོས་པར་བསྟན་པ་ཡིན་ནོ། །
ཚུལ་ཁྲིམས་མེད་པར་རང་དོན་མི་འགྲུབ་ན། །
གཞན་དོན་བསྒྲུབ་པར་འདོད་པ་གད་མོའི་གནས། །
དེ་ཕྱིར་སྲིད་པའི་འདུན་པ་མེད་པ་ཡིས། ། །
ཚུལ་ཁྲིམས་བསྲུང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྐྱེ་བོ་གཞན་རང་རྒྱུད་ན་དམ་པའི་ཡོན་ཏན་ཀུན་
དང་བྲལ་ཞིང་། རང་ཉིད་དམ་པར་ཁས་འཆེ་བའི་གང་ཟག་དེ་དག་ནི། རང་རྒྱུད་ན་
ཚུལ་ཁྲིམས་རྣམ་པ་གསུམ་པོ་སྣ་གཅིག་སྲུང་བ་མེད་པར་མ་ཟད་ལས་དང་ཉོན་མོངས་
པས་རྒྱུད་ཟིལ་གྱིས་གནོན་ཅིང་སྡུག་བསྔལ་གྱིས་མནར་བ་དང་། རང་ཉིད་གཅིག་པུ་
སངས་རྒྱས་ཐོབ་པར་བྱེད་པའི་རང་དོན་ཙམ་ཡང་མི་འགྲུབ་ན། སེམས་ཅན་གཞན་གྱི་
དོན་སྒྲུབ་པར་འདོད་པ་དེ་ནི་ངོ་མཚར་སྐྱེ་བའི་གནས་སུ་གྱུར་པ་སྟེ། དཔེར་ན་གོས་མེད་
གཅེར་བུར་ཡོད་པའི་མི་གཉིས་ཆུ་ཆེན་པོའི་ཁྱེར་བ་ན། དེ་ཚེ་གཅིག་གིས་གཅིག་ལ་
སྐྱབས་བྱེད་པ་དང་འདྲ་བའི་སྙིང་པོ་མེད་པ་དང་། དེ་དག་གིས་ནི་གོང་དུ་བཤད་པ་
2



ཧི་མ་ལའི་རིག་མཛོད་ཆེན་མོ་
ལྟར་རང་དོན་མི་འགྲུབ་ཅིང་གཞན་དོན་སྒྲུབ་པར་འདོད་པ་དེ་ནི་གད་མོའི་གནས་སུ་
གྱུར་པ་ལས་གཞན་སྙིང་པོ་གང་ཡང་མེད་པས་རང་རྒྱུད་ལ་བརྟགས་ཤིང་དམ་པའི་ཆོས་
སྒྲུབ་པའི་ཐབས་ལ་བརྩོན་པར་བྱེད་དགོས་པ་དང་། མ་ཟད་སྤྱིར་སྲིད་པའི་དཔལ་འབྱོར་
སོགས་ལ་ཡང་སྙིང་པོ་མེད་པར་ཤེས་དགོས་པ་ཡིན་ཏེ། ཆོས་དང་འཇིག་རྟེན་ཡ་རབས་
ཀྱི་སྤྱོད་པ་ལ་བརྩོན་པར་བྱ་དགོས་པ་དེ་ཡི་ཕྱིར་ན་སྲིད་པའི་འབྱོར་བ་འདི་དག་ནི་ད་
ལྟ་ཡོད་ཀྱང་ད་ལྟ་མེད་པར་ངེས་པ་སྟེ། དཔེར་ན་ཆུ་ཡི་ལྦུ་བ་ལྟ་བུ་འདི་ལ་ནམ་ཡང་
ཕུགས་ཀྱིས་འདུན་པ་གཏོད་པའི་གནས་གཅིག་གང་ན་ཡང་མེད་པ་ཡི་ཚུལ་སོགས་
བསམ་ནས་འཁོར་བ་མཐའ་དག་ལ་ངེས་པར་འབྱུང་ཞིང་ཚུལ་ཁྲིམས་སྲུང་བར་བྱེད་པ་
དང་། མ་ཟད་ཚུལ་ཁྲིམས་འཆལ་བ་དག་དང་ལྷན་གཅིག་ཏུ་གནས་པར་མི་བྱེད་པར་
སྤང་དགོས་པ་ཡིན་ཏེ།
འཇུག་པ་ལས་ཀྱང་།
ཇི་ལྟར་རྒྱ་མཚོ་རོ་དང་ལྷན་ཅིག་དང་། །
བཀྲ་ཤིས་རྣ་ནག་མ་དང་ལྷན་ཅིག་བཞིན། །
དེ་ལྟར་ཚུལ་ཁྲིམས་དབང་བྱས་བདག་ཉིད་ཆེ། །
དེ་འཆལ་བ་དང་ལྷན་གཅིག་གནས་མི་འདོད། །
ཅེས་དང་། དེ་བཞིན་དུ་ཚུལ་ཁྲིམས་འཆལ་བ་དང་ཚུལ་ཁྲིམས་ལྡན་པའི་གང་
ཟག་རྣམས་ལྷན་དུ་གནས་པར་མི་བྱ་བར་དམ་པའི་ཆོས་ལ་བརྩོན་པར་བྱེད་དགོས། དེ་
ལྟར་བརྩོན་པར་བྱས་ན་རང་རྒྱུད་ལ་དམ་པའི་ཡོན་ཏན་དྲི་མ་མེད་པ་འབྱུང་བར་
འགྱུར་བ་ཡིན་ཏེ།
233



ཞལ་གདམས་བསྡུས་འགྲེལ་སྐོར།
མན་ངག་མཛོད་ལས་ཀྱང་། །
འཁོར་བའི་སྡུག་བསྔལ་བསམ་སྟེ་ཆོས་ལ་བསྐུལ། །
དད་གུས་རྒྱུན་དུ་བསྒོམས་ཏེ་རང་རྒྱུད་འདུལ། །
གསོ་སྦྱོང་འབད་པས་རང་གཞན་སྒྲིབ་པ་སྦྱང་། །
སེམས་བསྐྱེད་བཟང་པོས་རང་གཞན་དོན་གཉིས་འགྲུབ། །
སྨིན་གྲོལ་ལྡན་པས་རང་གཞན་དགེ་ལ་སྦྱར། །
ཉམས་ལེན་བརྩོན་པས་རང་གཞན་འཁྲུལ་བ་གཞོམ། །
ཞེས་དང་། དེ་བཞིན་དུ་བདག་གཞན་སེམས་ཅན་ཐམས་ཅད་ཀྱི་རྒྱུ་གཉིས་
འཛིན་མ་རིག་པའི་འཁྲུལ་བ་རྣམས་སྦྱངས་བར་བྱས་ཏེ། ཡང་དག་དགེ་བའི་ལམ་དུ་
བསྒྱུར་བར་མཛད་ཅིང་ལན་གཅིག་ཐོབ་པའི་དལ་འབྱོར་བཅོ་བརྒྱད་ཚང་བའི་མི་ལུས་
རིན་པོ་ཆེ་འདི་ཉིད་ཆུད་ཟོས་སུ་མི་བྱེད་པར་སྙིང་པོ་དམ་པའི་ལྷ་ཆོས་ལ་བརྩོན་པར་
བྱས་ནས་ཚུལ་ཁྲིམས་རྣམ་པར་དག་པ་ཞིག་སྲུང་བ་དེ་ནི། རྒྱལ་སྲས་བྱང་ཆུབ་སེམས་
དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་ཚུལ་ཁྲིམས་
མེད་པའི་གང་ཟག་གིས་རང་དོན་ཙམ་ཡང་མི་འགྲུབ་ན་གཞན་དོན་ནམ་ཡང་མི་འགྲུབ་
པས། དེའི་ཕྱིར་ནམ་ཡང་སྲིད་པའི་གནས་ལ་འདུན་པ་མེད་པར་ཚུལ་ཁྲིམས་སྲུང་བར་
བྱེད་དགོས་པར་བསྟན་པ་ཡིན་ནོ། །
དགེ་བའི་ལོངས་སྤྱོད་འདོད་པའི་རྒྱལ་སྲས་ལ། །
གནོད་བྱེད་ཐམས་ཅད་རིན་ཆེན་གཏེར་དང་མཚུངས། །
དེ་ཕྱིར་ཀུན་ལ་ཞེ་འགྲས་མེད་པ་ཡིས། །
24



ཧི་མ་ལའི་རིག་མཛོད་ཆེན་མོ།
བཟོད་པ་སྒོམ་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། དེའི་དོན། སྤྱིར་འགྲོ་བ་སུ་དང་སུ་ཞིག་ཡིན་ན་ཡང་། ལས་སྐྱིད་
སྡུག་ཡག་གཉིས་ཅི་བྱུང་ཡང་བློ་ཕ་ལ་མི་འདྲི་གྲོས་མ་ལ་མི་བྱེད་བློ་ཐག་རང་གིས་མི་
གཅོད་པར་སྐྱབས་གནས་དཀོན་མཆོག་གསུམ་ལ་སྐྱབས་བཅོལ་བར་བྱེད་དགོས་ཤིང་།
དེ་ཚེ་རང་སེམས་འཁྲུལ་བའི་དབང་དུ་མི་གཏོང་བར་འདུན་པ་ལྷ་ཆོས་ལ་རྩེ་གཅིག་ཏུ་
གཏད་ཅིང་སྦྱངས་པའི་ཡོན་ཏན་བཅུ་གཉིས་དང་ལྡན་པ་དགེ་བའི་ཆོས་བཅུ་ལ་ལོངས་
སྤྱོད་པར་འདོད་པའི་ཐེག་པ་ཆེན་པོའི་རྒྱལ་སྲས་བྱང་ཆུབ་སེམས་དཔའ་དེ་དག་རྣམས་
ལ་ནི། ཉིན་མཚན་མེད་པར་རྟག་ཏུ་མ་རུང་བའི་བདུད་དང་འབྱུང་བོ་སོགས་སྐྱེ་བོ་ངན་
པ་དེ་དག་གིས་རང་རང་གི་ནུས་ཚད་དང་བསྟུན་ནས་གནོད་པ་ཇི་ལྟ་བུ་ཞིག་བརྩམས་
པར་བྱས་ཀྱང་། རྒྱལ་སྲས་བྱང་ཆུབ་སེམས་དཔའ་དེ་ལ་དེ་དག་གིས་མི་གནོད་པར་མ་
ཟད། གནོད་བྱེད་ཐམས་ཅད་དཔེར་ན་དགོས་འདོད་འབྱུང་བའི་ཡིད་བཞིན་གྱི་ནོར་བུ་
རིན་ཆེན་རིན་ཐང་བྲལ་བའི་གཏེར་རྙེད་པ་དང་འདྲ་བ་ཉིད་དུ་མཚུངས་པར་གྱུར་པ་
དང་། དེ་ལྟ་བུའི་གནོད་བྱེད་དེ་དག་རྣམས་བདག་གི་ལུས་དང་ལོངས་སྤྱོད་ཀྱི་དངོས་པོ་
རྣམས་ཇི་བཞིན་དུ་འབུལ་བར་བྱེད་དགོས་པ་ཡིན་ཏེ།
འཇུག་པ་ལས་ཀྱང་།
གལ་ཏེ་གནས་མིན་འཁྲུགས་པ་འགའ་ཞིག་གིས། །
དེ་ཡི་ལུས་ལ་རུས་པ་དང་བཅས་ཤ། །
སྲང་རེ་ཡུན་རིང་དུས་སུ་གཅོད་བྱེད་ཀྱང་། ། །
གཅོད་བྱེད་དེ་ལ་བཟོད་པ་ལྷག་པར་སྐྱེ། །
225



ཞལ་གདམས་བསྡུས་འགྲེལ་སྐོར།
བདག་མེད་ལྟ་བའི་བྱང་ཆུབ་སེམས་དཔའ་ཡིས། །
གང་གིས་གང་ལ་གང་ཚེ་ཅི་བཅད་ཅེས། །
གང་ཕྱིར་དེ་ཡིས་ཆོས་ཀུན་གཟུགས་བརྙན་ལྟར། །
མཐོང་བའི་ཕྱིར་ཡང་དེ་ཡིས་བཟོད་པར་འགྱུར། །
ཞེས་དང་། དེ་བཞིན་དུ་རྒྱལ་སྲས་བྱང་ཆུབ་སེམས་དཔའི་ལམ་ལ་བསླབ་པའི་
ཡོན་ཏན་དཔག་ཏུ་མེད་པ་འབྱུང་བར་འགྱུར་བ་ཡིན་ནོ། །དེ་ལྟར་མི་བྱེད་པར་གཞན་གྱི་
སྟེང་དུ་ཁོང་ཁྲོ་ལན་གཅིག་སྐྱེས་ན་བསྐལ་བ་དུ་མའི་དགེ་ཚོགས་འཇོམས་པར་འགྱུར་བ་
ཡིན་ཏེ།
སྤྱོད་འཇུག་ལས།
བསྐལ་བ་སྟོང་དུ་བསགས་པ་ཡི། །
སྦྱིན་དང་བདེ་གཤེགས་མཆོད་ལ་སོགས། །
ལེགས་སྤྱད་གང་ཡིན་དེ་ཀུན་ཀྱང་། །
ཁོང་ཁྲོ་གཅིག་གིས་འཇོམས་པར་བྱེད། །
ཞེ་སྡང་ལྟ་བུའི་སྡིག་པ་མེད། །
བཟོད་པ་ལྟ་བུའི་དཀའ་ཐུབ་མེད། །
དེ་བས་བཟོད་ལ་ནན་ཏན་དུ། །
སྣ་ཚོགས་ཚུལ་གྱིས་བསྒོམ་པར་བྱ། །
ཞེས་དང༌། དེ་བཞིན་དུ་ནམ་ཡང་བཟོད་པ་བསྒོམ་པའི་ཕན་ཡོན་དང་མ་སྒོམ་
པའི་ཉེས་དམིགས་སོགས་མཐོང་ནས་བཟོད་པ་བསྒོམ་པར་བྱེད་དགོས་པ་ཡིན་ཏེ།
226



ཧི་མ་ལའི་རིག་མཛོད་ཆེན་མོ།
འཇུག་པ་ལས་ཀྱང་།
སོ་སོ་སྐྱེ་བོ་དང་ནི་རྒྱལ་སྲས་ཀྱིས། །
ཁྲོ་དང་བཟོད་པའི་སྐྱོན་ཡོན་རིག་བྱས་ཏེ། །
མི་བཟོད་སྤངས་པས་འཕགས་པའི་སྐྱེ་བོ་ཡིས། །
བསྔགས་པའི་བཟོད་པ་རྟག་ཏུ་བསྟེན་པར་བྱ། །
ཞེས་དང་། དེ་བཞིན་དུ་བཟོད་པ་ལྟ་བུའི་དཀའ་ཐུབ་མེད་པས་བཟོད་པའི་
དཀའ་ཐུབ་ལ་བརྩོན་པར་བྱེད་དགོས་པ་དང༌། མ་ཟད་ཆོས་རྣམས་ཀུན་གྱི་རྩ་བ་བྱང་
ཆུབ་མཆོག་ཏུ་སེམས་བསྐྱེད་པར་བྱེད་པ་འདི་ལ་རག་ལས་པས་ནམ་ཡང་འདི་ལ་བརྩོན་
པར་བྱེད་དགོས་པ་ཡིན། དེ་ཡི་ཕྱིར་ན་རང་རང་གང་དུ་བསྡད་ཀྱང་ཀུན་ལ་རྟག་ཏུ་ཧ་
ཅང་མི་མཛའ་ཧ་ཅང་མཁོན་མི་ཆེ་བ་དང་། ཡང་སྐྱེ་བོ་གཞན་ལས་ཀྱང་ཞེ་འགྲས་མེད་
པ་ཡི་སྒོ་ནས་བཟོད་པ་སྒོམ་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་
ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་ཐེག་པ་ཆེན་པོའི་དགེ་
བའི་གནས་ལ་ལོངས་སྤྱད་པར་འདོད་པའི་བྱང་ཆུབ་སེམས་དཔའ་རྣམས་ལ་གནོད་བྱེད་
ཐམས་ཅད་རིན་ཆེན་གཏེར་དང་འདྲ་བའི་བཟོད་པ་སྒོམ་དགོས་པར་བསྟན་པ་ཡིན་ནོ། །
རང་དོན་འབའ་ཞིག་སྒྲུབ་པའི་ཉན་རང་ཡང་། །
མགོ་ལ་མེ་ཤོར་བཟློག་ལྟར་བརྩོན་མཐོང་ན། །
འགྲོ་ཀུན་དོན་དུ་ཡོན་ཏན་འབྱུང་གནས་ཀྱི། །
བརྩོན་འགྲུས་རྩོམ་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་སངས་རྒྱས་ཀྱི་གསུང་ལ་དྲང་དོན་དང་ངེས་
227



ཞལ་གདམས་བསྡུས་འགྲེལ་སྐོར།
དོན་དྲང་ངེས་ཕྱེད་མ་སྟེ་རྣམ་པ་གསུམ་གྱི་དབང་དུ་བྱས་ནས་གདུལ་བྱ་རྣམས་ཀྱིས་
ཉམས་སུ་བླངས་པར་བྱས་ཏེ། རང་རང་གིས་ཐར་པའི་ལམ་སྒྲུབ་པར་མཛད་པ་དང་།
གདུལ་བྱ་དེ་དག་ལ་རྣམ་པ་གསུམ་ཡོད་ཀྱང་། དེ་དག་གི་ནང་ནས་ཐེག་པ་དམན་པའི་
ཉན་ཐོས་དག་གིས་ནི་རྟག་ཏུ་རང་ཉིད་གཅིག་པུ་ཐར་པ་དགྲ་བཅོམ་པའི་གོ་འཕང་
འཐོབ་པ་ལ་བརྩོན་པར་བྱེད་པ་དང་། རང་སངས་རྒྱས་རྣམས་ཀྱིས་ནི་འགྲོ་བ་རྣམས་ལ་
མ་ལག་རྡུམ་མའི་སྔོན་དུ་བུ་ཆུས་ཁྱེར་བ་ལྟ་བུའི་སྙིང་རྗེ་བསྒོམ་ཞིང་དགྲ་བཅོམ་པའི་གོ་
འཕང་ཐོབ་པ་དང༌། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ནི་རྟག་ཏུ་འགྲོ་བའི་
དོན་འབའ་ཞིག་ལ་བརྩོན་པར་བྱེད་པ་བསྟན་པ་ཡིན་ལ། དེ་ཡང་གོང་དུ་བཤད་པ་ལྟར་
རང་དོན་འབའ་ཞིག་སྒྲུབ་པ་ལ་བརྩོན་པར་མཛད་པའི་ཉན་རང་དེ་དག་གིས་ཅིང་།
དང་པོ་སངས་རྒྱས་ཀྱི་གསུང་ལ་ཉན་ནས་དེ་ཉིད་ཐོས་ཤིང་གཞན་ལ་སྒྲོག་པར་བྱེད་པ་
དང༌། མ་ཟད་དེ་དག་ལ་གཞན་དོན་སྒྲུབ་པར་འདོད་པའི་བསམ་པ་གཞི་ནས་མེད་པ་ཨེ་
ཡིན་ཞེ་ན་མིན་ཏེ། བདག་མེད་རྟོགས་པའི་ཤེས་རབ་རྒྱུད་ལ་ལྡན་ཞིང་སྟོང་ཉིད་ཙམ་པོ་
ཞིག་རྒྱུད་ལ་ཡོད་ཅེས་མདོ་སྡེ་རྣམས་ལས་གསུངས་པ་ལྟར་ཤེས་པར་བྱ་དགོས་པ་ཡིན།
དེ་ནས་རང་རྒྱལ་རྣམས་ནི་རང་ཉིད་གཅིག་པུར་དབེན་པར་གནས་ཤིང་རྫུ་འཕྲུལ་གྱི་
སྟོབས་ཀྱིས་སངས་རྒྱས་ཀྱི་ཆོས་གསུངས་ལ་ཉན་ནས་དེ་ཉིད་ཉམས་སུ་ལེན་པར་བྱེད་པ་
དང་། དེ་དག་ལ་སྟོང་ཉིད་རྟོགས་པའི་བློ་ཡོད་ཀྱང་ཐེག་པ་གོང་མ་ལ་ལྟོས་ན་སྟོང་ཉིད་
ཇི་བཞིན་རྟོགས་པའི་བློ་སྟོབས་མེད་པ་ཉིད་དུ་ཤེས་པར་བྱ་དགོས་སོ། །འོ་ན་ཉན་རང་
དག་གི་རྒྱུད་ན་སྟོང་ཉིད་རྟོགས་པའི་བློ་ཡོད་ན་སྟོང་ཉིད་རྟོགས་པའི་གོ་ཆོད་དམ་མི་
ཆོད་ཟེར་ན། སྤྱིར་སྟོང་ཉིད་རྟོགས་པའི་གོ་ཆོད་ཀྱང་ཐེག་པ་ཆེན་པོའི་སྟོང་ཉིད་རྟོགས་
22



ཧི་མ་ལའི་རིག་མཛོད་ཆེན་མོ།
པའི་གོ་ཆོད་པར་མི་རིགས་པར་ཤེས་དགོས། འོ་ན་ཉན་རང་གི་སྟོང་ཉིད་རྟོགས་པ་འདི་
ཐེག་པ་ཆེན་པོའི་སྟོང་ཉིད་དང་གཅིག་ཐ་དད་གང་རེད་ཅེ་ན། རང་རང་གི་བློ་སྟོབས་ཀྱི་
དབང་གིས་རྟོགས་ཚུལ་ཙམ་མ་གཏོགས་དོན་ལ་ནམ་ཡང་དག་མཉམ་བདེན་པ་དབྱེར་
མེད་སྤྲོས་པ་ཐམས་ཅད་དང་བྲལ་བའི་རང་བཞིན་ཉིད་དུ་གནས་པ་ཡིན་ལ། དེས་ན་དེ་
དག་གདུལ་བྱའི་རྟོགས་ཚུལ་གྱི་དབང་གིས་བཞག་པ་མ་གཏོགས་དོན་ལ་རྣམ་པ་ཐ་དད་
དུ་ཡོད་པ་ཞིག་དེ་ལས་བྱུང་བ་མ་ཡིན་པར་ཤེས་པ་ནི་ཤིན་ཏུ་གལ་ཆེ་བར་གྱུར་པ་ཡིན།
འོ་ན་གྲུབ་མཐས་བློ་ཁ་མ་བསྒྱུར་བའི་སོ་སྐྱེ་ཐ་མལ་བ་ལྟ་བུ་ཞིག་ཡིན་ན། དེ་དག་གི་རྒྱུད་
ན་དག་མཉམ་བདེན་པ་དབྱེར་མེད་དུ་རྟོགས་པའི་སྟོང་ཉིད་མཚན་ཉིད་པ་དེ་དག་ཡོད་
དམ་མེད་ཅེ་ན། དེ་དག་གི་རྒྱུད་ན་སྟོང་ཉིད་མཚན་ཉིད་པ་མེད་ཀྱང་སྲིད་མཐའ་འགོག་
པའི་སྟོང་ཉིད་ཙམ་པོ་པ་རྒྱུད་ལ་ཡོད་པར་ངེས་སོ། །འོ་ན་སྲིད་མཐའ་འགོག་པའི་སྟོང་
ཉིད་དེས་སྟོང་ཉིད་རྟོགས་པའི་གོ་ཨེ་ཆོད་ཅེ་ན། སྤྱིར་སྟོང་ཉིད་རྟོགས་པའི་གོ་ཆོད་ཀྱང་
ཞི་མཐའ་འགོག་པའི་སྟོང་ཉིད་ཀྱི་གོ་ཆོད་པ་མ་ཡིན་པར་ཤེས་དགོས་པ་དང་། ཉན་རང་
དག་གི་རྒྱུད་ན་ཕུང་སོགས་རགས་པ་བདེན་མེད་ཙམ་དུ་རྟོགས་པའི་སྟོང་ཉིད་ཡོད་ཀྱང་
ཕྲ་བ་ཆོས་ཉིད་དུ་རྟོགས་པའི་བློ་མེད་ཅེས་བཅོམ་ལྡན་འདས་ཀྱི་མདོ་ལས་ཀྱང་གསལ་
བོར་གསུངས་པ་དང་། དེ་དག་ལ་བློ་མེད་པའི་རྒྱུ་མཚན་ནི་བློ་སྟོབས་དམན་པ་དང་།
དགེ་བའི་བཤེས་གཉེན་སོགས་ཐེག་པ་དམན་པའི་བཤེས་གཉེན་ཡིན་པའི་དབང་གིས་
བྱུང་བར་གསུངས་པ་ལྟར་ཡིན་མོད། འོ་ན་ཐེག་པ་ཆེན་པོ་དང་ཐེག་པ་དམན་པ་གཉིས་
ཀ་ལ་ཁྱད་པར་ཡོད་པ་དེ་ནི། ཆོས་ཅན་ཆོས་ཉིད་གང་ལས་ཁྱད་པར་འབྱེད་པ་ཡིན་ཅེ་
ན། སྐབས་འདིར་བཤད་པ་དེ་ནི་ཐེག་པ་གསུམ་ཆར་ལ་ཡང་སྟོང་གཞིའི་དབྱེ་བ་ཙམ་མ་
229



ཞལ་གདམས་བསྡུས་འགྲེལ་སྐོར།
གཏོགས་སྟོང་ཚུལ་ལ་ཁྱད་པར་མེད་པ་ཉིད་དུ་ཤེས་དགོས་པ་ཡིན་པའི་ཕྱིར་རོ། །འོ་ན་
ཉན་རང་དག་གི་འབྲས་བུ་ཐོབ་པ་དེ་ཉིད་ཐར་པ་མཐར་ཐུག་ཐོབ་པའི་ལམ་ཡང་དག་
ཅིག་ཡིན་མིན་གང་རེད་ཅེ་ན། དེ་ནི་རང་ལམ་གྱི་འབྲས་བུ་ཙམ་ཐོབ་པ་མ་གཏོགས་
མཐར་ཐུག་གི་སངས་རྒྱས་ཐོབ་པ་མ་ཡིན་པར་ཤེས་དགོས་པ་ཡིན་ནོ། །འོ་ན་དེ་དག་གི་
སྟོང་ཉིད་རྟོགས་པ་དེས་ནི་སྟོང་ཉིད་རྟོགས་པའི་གོ་ཨེ་ཆོད་ཅེ་ན། སྤྱིར་སྟོང་ཉིད་ཙམ་
རྟོགས་པའི་གོ་ཆོད་ཀྱང་། སྟོང་ཉིད་མཚན་ཉིད་པ་རྟོགས་པའི་གོ་ནམ་ཡང་མི་ཆོད་པར་
ཤེས་དགོས་པ་ཡིན་ནོ། །འོ་ན་ཉན་རང་རྣམས་ཀྱིས་འཁོར་བ་སྡུག་བསྔལ་ཉིད་དུ་མཐོང་
ནས་རང་ཉིད་གཅིག་པུ་འཁོར་བ་ལས་ཐར་བར་བྱེད་པ་ལ། དཔེར་ན་སྒེག་མོའི་མགོ་ལ་
མེ་ཤོར་བ་དང་། སྡར་མའི་པང་ལ་སྦྲུལ་བཅུག་པ་ལྟར་རང་ཉིད་གཅིག་པུ་འཁོར་བ་ལས་
བཟློག་པའི་ཐབས་ལ་འབད་པ་ལྟར་བརྩོན་པར་བྱེད་པ་དེ་ཉིད་མཐོང་ན། ང་ཡིས་ཇི་
ལྟར་ན་སེམས་ཅན་ཐམས་ཅད་སངས་རྒྱས་ཐོབ་པའི་ཐབས་ལ་ཅིས་ཕྱིར་མི་བརྩོན་སྙམ་
ནས་བརྩོན་པར་བྱེད་དགོས་པ་ཡིན། དེ་ལྟར་བརྩོན་པར་བྱས་ན་དེ་ཉིད་རྒྱལ་སྲས་བྱང་
ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བའི་ཐབས་བླ་ན་མེད་པར་གྱུར་པ་
ཡིན་ཏེ།
འཇུག་པ་ལས་ཀྱང་།
ཡོན་ཏན་ཐམས་ཅད་བརྩོན་འགྲུས་རྗེས་འགྲོ་ཞིང་། །
བསོད་ནམས་བློ་གྲོས་ཚོགས་ནི་གཉིས་ཀྱི་རྒྱུ། །
བརྩོན་འགྲུས་གང་དུ་འབར་བར་གྱུར་བ་ཡི། །
ས་དེ་བཞི་བ་འོད་འཕྲོ་ཞེས་བྱའོ། །
༢༣)



ཧི་མ་ལའི་རིག་མཛོད་ཆེན་མོ།
ཞེས་དང་། དེ་ལྟར་སངས་རྒྱས་ཐོབ་པའི་རྒྱུ་བརྩོན་འགྲུས་ལ་བསྟེན་པར་བྱས་ན།
ཆོས་དང་འཇིག་རྟེན་གཉིས་ཀྱི་ཡོན་ཏན་རྒྱུད་ལ་མི་འབྱུང་བ་གང་ཡང་མེད་པ་ཡིན་ཏེ།
ཕར་ཕྱིན་བསྡུས་པ་ལས་ཀྱང་།
ཡོངས་སུ་སྐྱེ་མེད་བརྩོན་འགྲུས་ཆེ་ལྡན་ན། ། །
མི་འཐོབ་མི་འགྲུབ་རྣམ་པ་གང་ཡང་མེད། །
ཅེས་དང་། དེ་ལྟ་བུའི་བརྩོན་འགྲུས་ཕུན་སུམ་ཚོགས་པ་ཞིག་དང་ལྡན་པར་གྱུར་
ཚེ། རང་རྒྱུད་ལ་སྔ་ན་མེད་པའི་ཡོན་ཏན་དཔག་ཏུ་མེད་པ་འབྱུང་ཞིང་འགྲོ་བའི་དོན་ལ་
ལུས་སྲོག་དག་ལ་མི་ལྟོས་པར་བརྩོན་པར་འགྱུར་བ་ཡིན་ཏེ།
བྱང་ཆུབ་སེམས་དཔའི་སྡེ་སྣོད་ལས།
བདག་ཉིད་ཀྱི་ཡང་ལུས་དང་ནི། །
སྲོག་ཀྱང་ཡོངས་སུ་སྤང་བགྱིས་ཏེ། །
ལེ་ལོ་དག་ནི་ཀུན་སྤངས་ནས། ། །
བྱང་ཆུབ་དམ་པ་བཙལ་བར་བགྱི། །
ཤ་རྣམས་དང་ནི་དེ་བཞིན་ཁྲག་རྣམས་དང་། {
པགས་པ་དང་ནི་རུས་སྐམ་སྲོག་བོར་ཏེ། །
ལེ་ལོ་ཐམས་ཅད་ཡོངས་སུ་སྤངས་བགྱིས་ནས། །
བྱང་ཆུབ་མཆོག་ཕྱིར་བརྩོན་འགྲུས་བརྩམ་པར་བགྱི། །
ཞེས་དང་། དེ་བཞིན་དུ་ལུས་དང་སྲོག་སོགས་ལ་མི་ལྟོས་པར་འགྲོ་བ་རྣམས་ལ་
སྦྱིན་པ་བཏང་ཞིང་། དེ་དག་ཐར་ལམ་ལ་འགོད་པར་བྱེད་པའི་བློ་སྟོབས་ནི་རྒྱལ་སྲས་
23 1



ཞལ་གདམས་བསྡུས་འགྲེལ་སྐོར།
བྱང་ཆུབ་སེམས་དཔའ་མ་ཡིན་པ་རྣམས་ལ་མེད་པར་ཤེས་དགོས་པ་ཡིན་ཏེ། རྨི་ལམ་
བསྟན་པ་ལས་ཀྱང་། གང་ཞིག་ཇི་ཙམ་ཡོན་ཏན་ཆུང་བས་ཀྱང་། །ལྷག་པའི་བསམ་པས་
སྐྱོབས་ན་བྱང་ཆུབ་འཐོབ། །ཅེས་དང་། དེ་ལྟར་བླ་མེད་བྱང་ཆུབ་མཆོག་ཏུ་སེམས་བསྐྱེད་
པར་བྱེད་པ་དེ་ཡིས་ནི། ཟག་བཅས་ཀྱི་བདེ་བ་རྣམས་ཟིལ་གྱིས་གནོན་ཅིང་མཐར་ཐུག་
བླ་མེད་ཀྱི་བདེ་བའི་འབྲས་བུ་ཐོབ་པར་འགྱུར་བ་ཡིན་ཏེ།
མདོ་སྡེ་རྒྱུན་ལས་ཀྱང་། །
བརྩེ་བའི་བསྐྱེད་པའི་སྡུག་བསྔལ་འཇིག་རྟེན་གྱི། །
བདེ་བ་ཐམས་ཅད་ཟིལ་གྱིས་གནོན་འགྱུར་ཞིང་། །
དོན་བྱས་རྣམས་ཀྱང་དེ་དང་མི་ལྡན་ན། །
དེ་ལས་ངོ་མཚར་ཆེ་བ་ཅི་ཞིག་ཡོད། །
ཅེས་དང་། དེ་བཞིན་དུ་ནམ་ཡང་མཐའ་ཡས་པའི་འགྲོ་བ་རྣམས་ཐར་པའི་ལམ་
དུ་འདྲེན་པར་མཛད་ཅིང་། རང་གི་ལེགས་པའི་ཡོན་ཏན་རྣམས་ཀྱིས་གཞན་ལ་ཕན་
པར་འདོད་པ་རྣམས་ནི་ཇི་ལྟ་བུ་ཞིག་ཡིན་ནོ་ཞེ་ན། དེ་ནི་འགྲོ་བ་ཀུན་ལ་ཉེ་རིང་མེད་
པར་མ་དང་བུ་ལྟར་བརྩེ་བ་སྙིང་རྗེ་ཆེན་པོའི་བསྐྱངས་པར་མཛད་པའི་རང་བཞིན་ཅན་
ཡིན་ཏེ།
རྒྱུན་ལས།
རང་གི་ཡོན་ཏན་སེམས་ཅན་ཕན་འདོགས་དགའ། །
བསམ་བཞིན་སྐྱེ་བ་རྫུ་འཕྲུལ་རྣམ་པར་འཕྲུལ། །
རྒྱུན་དང་སྟོན་མོ་ས་མཆོག་རྩེ་དགའ་བ། །
233



ཧི་མ་ལའི་རིག་མཛོད་ཆེན་མོ།
སྙིང་རྗེའི་བདག་ཉིད་མིན་པ་རྣམས་ལ་མེད། ། །
ཅེས་དང་། དེ་བཞིན་དུ་ནམ་ཡང་འགྲོ་བ་རྣམས་སྡུག་བསྔལ་གསུམ་ལས་གྲོལ་
བར་བྱེད་པའི་ཐབས་ལ་སྨོན་པ་དང་། དེ་དག་གི་དོན་དུ་ངན་སོང་མནར་མེད་སོགས་སུ་
ཡང་འཇུག་པར་བྱེད་པའི་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་བྱང་ཆུབ་མཆོག་
ཏུ་སེམས་བསྐྱེད་པའི་ཕན་ཡོན་སོགས་ནི་བསམ་མི་ཁྱབ་པར་གྱུར་པ་དང་། མ་ཟད་འགྲོ་
བའི་དོན་སྒྲུབ་པ་ལ་ཡང་དཀའ་བ་མེད་པར་གྱུར་པ་ཡིན་ཏེ།
ཕར་ཕྱིན་བསྡུས་པ་ལས་ཀྱང་། །
སྔ་ཕྱི་འཁོར་བའི་མཐའ་དང་མཉམ་ཙམ་དུ། །
རྒྱ་ཆེ་རིང་བའི་ཉིན་དང་མཚན་གྱུར་ལ། ། །
དེ་འདྲ་བསགས་པའི་ལོར་གྱུར་དུས་རིང་བའི། །
བསྐལ་བ་རྒྱ་མཚོའི་ཆུ་ཐིགས་གྲངས་སྙེད་ཀྱིས། །
བྱང་ཆུབ་མཆོག་གི་སེམས་གཅིག་བསྐྱེད་འགྱུར་ལ། །
དེ་འདྲའི་རྣམ་པའི་ཚོགས་གཞན་རེ་རེ་ཞིང་། །
སྒྲུབ་དགོས་གྱུར་ཀྱང་སྙིང་རྗེས་སྐྱོ་བ་མེད། །
བྱང་ཆུབ་དམ་པ་སྒྱིད་ལུག་མེད་པར་སྒྲུབ། །
ཅེས་དང་། དེ་ལྟར་བྱང་ཆུབ་སེམས་དཔའ་རྣམས་ཀྱིས་ནི་འགྲོ་མང་གི་མཐའ་
དང་བསྐལ་མང་གི་ཡུན་སོགས་གང་ལ་ཡང་མི་འཛེམས་པར་འགྲོ་བ་ཀུན་ལ་གནས་
སྐབས་དང་མཐར་ཐུག་གི་ཕན་བདེ་བླ་ན་མེད་པ་ཞིག་འབྱུང་བའི་དོན་དུ་དམིགས་ནས།
ལེགས་པའི་ཡོན་ཏན་ཐམས་ཅད་འབྱུང་བའི་གནས་གཅིག་པུར་གྱུར་པ་དེ་ཉིད་ཀྱི་
233



ཞལ་གདམས་བསྡུས་འགྲེལ་སྐོར།
ཐབས་འཁོར་ལོ་གསུམ་ལས་མི་འདའ་བར་དམ་པའི་ཆོས་ཡང་དག་གཅིག་སྒྲུབ་པར་
བྱེད་པ་དང༌། ཆོས་དེ་ཡང་ལེ་ལོ་དང་ཕྱི་བཤོལ་སོགས་ཀྱི་ངང་ནས་མི་ཚེ་མི་ཟད་པར་
དཀའ་བ་ཁྱད་དུ་བསད་ངལ་བ་དང་དུ་བླངས་ནས་ལུས་དང་སྲོག་ལ་མི་ལྟོས་པར་སྤྲོ་བ་
དང་བཅས་པས་བརྩོན་འགྲུས་དགེ་བའི་ཆོས་ལ་རྩོམ་པར་བྱེད་པ་དེ་ནི། རྒྱལ་སྲས་བྱང་
ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་བསྡུས་ན་ཐེག་
པ་དམན་པའི་ཉན་རང་དག་གིས་རང་ཉིད་གཅིག་པུ་འཁོར་ལ་ལས་ལྡོག་པར་བྱེད་པའི་
ཐབས་དཔེར་ན་མགོ་ལ་མེ་ཤོར་བཟློག་པ་བཞིན་དུ་ཡོན་ཏན་ཀུན་གྱི་གཞི་མ་མཐའ་
ཡས་པའི་སེམས་ཅན་ཐམས་ཅད་ཀྱི་དོན་ལ་བརྩོན་དགོས་པར་བསྟན་པ་ཡིན་ནོ། །
ཞི་གནས་རབ་ཏུ་ལྡན་པའི་ལྷག་མཐོང་གིས། །
ཉོན་མོངས་རྣམ་པར་འཇོམས་པར་ཤེས་བྱས་ནས། །
གཟུགས་མེད་བཞི་ལས་ཡང་དག་འདུས་པ་ཡི། །
བསམ་གཏན་སྒོམ་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། དེ་ནས་ཡང་སྤྱིར་སེམས་ཅན་ཐམས་ཅད་རྟག་ཏུ་
སྡུག་བསྔལ་གསུམ་གྱི་གནས་ལས་མི་འདའ་བར་དུཁ་དྲག་པོས་མནར་བར་གྱུར་པ་དང་།
སེམས་ཅན་དེ་རྣམས་རྟག་ཏུ་སྡུག་བསྔལ་གསུམ་གྱི་གནས་ལ་འཁྱམས་པའི་རྒྱུ་དེ་ནི་གང་
ལ་ཐུག་ཅེ་ན། དེ་ནི་གནས་ལུགས་ཀྱི་དོན་ཇི་བཞིན་མ་མཐོང་བར་བློ་ཕྱིན་ཅི་ལོག་ཏུ་
གྱུར་པ་ལས་བྱུང་བ་ཡིན་ནོ། །འོ་ན་བློ་ཕྱིན་ཅི་ལོག་པ་དེ་དག་གང་ཞེ་ན། ཆོས་ཀྱི་གནས་
ལུགས་ཀྱི་དོན་ཁོང་དུ་མ་ཤོང་བར་གྱུར་པ་ཏེ། བསྡུ་ན་མ་རྟོགས་ལོག་རྟོག་ཐེ་ཚོམ་རྣམ་
པ་གསུམ་གྱི་ཁོངས་སུ་འདུ་བ་ཡིན་ནོ། །འོ་ན་མ་རྟོགས་པ་དང་ལོག་པར་རྟོག་པ་དང་ཐེ་
234



ཧི་མ་ལའི་རིག་མཛོད་ཆེན་མོ།
ཚོམ་གསུམ་པོ་གང་འདྲ་ཞིག་ཡིན་ནོ་ཞེ་ན། དེ་དག་རྣམས་ནི་མདོར་བསྡུས་ན་རང་རྒྱུད་
ཀྱི་མ་རིག་པ་སྟོབས་ཆེ་ཞིང་བླང་དོར་གྱི་གནས་ལ་རྨོངས་ནས་ཇི་བཞིན་མ་མཐོང་བ་
དང་། ཡང་དག་པ་སྟོང་ཉིད་ཀྱི་དོན་སོགས་ཆད་ལྟ་ཉིད་དུ་མཐོང་ནས་ལོག་པར་རྟོག་པ་
དང་། ཡང་འཇིག་རྟེན་ཡང་དག་པའི་ལྟ་བ་སོགས་ཇི་བཞིན་མ་མཐོང་བར་དེ་དག་ཁྱད་
དུ་བསད་ནས་ལས་འབྲས་སོགས་ཕྱིན་ཅི་ལོག་ཏུ་མཐོང་བ་དང་། ཐ་སྙད་དུ་མ་བརྟགས་
མ་དཔྱད་ཙམ་དུ་ཡོད་པའི་རྟེན་ཅིང་འབྲེལ་འབྱུང་གི་ཆོས་རྣམས་ལ་རྟེན་འབྱུང་སྟོང་
ཉིད་དུ་མ་ཤེས་པར་དངོས་པོར་ཡོད་པ་བདེན་གྲུབ་ཉིད་དུ་བཟུང་ནས་རྟག་པའི་མཐའ་
རུ་གོལ་བ་སོགས་ནི། རྟོག་མཐའ་རུ་གནས་པར་བྱེད་པའི་ལོག་རྟོག་རྒྱུད་ལ་སྐྱེ་བར་
འགྱུར་བ་ཡིན་ནོ། །དེ་ནས་ཡང་གཟུགས་ནས་རྣམ་མཁྱེན་གྱིས་བསྡུས་པའི་ཆོས་ཐམས་
ཅད་སྟོང་པ་ཉིད་དུ་མ་མཐོང་བར་དེ་ལ་ཐེ་ཚོམ་སྐྱེས་ནས། དེ་ནི་སྟོང་ཉིད་ཡིན་དང་མ་
ཡིན་སྙམ་ནས་སྟོང་ཉིད་ལ་ཐེ་ཚོམ་སྐྱེ་བ་དང་། སྐྱེ་བ་སྔ་མ་དང་ཕྱི་མ་ལས་རྒྱུ་འབྲས་
སོགས་བདེན་པར་གྲུབ་པ་ཡོད་དམ་མེད་སྙམ་ནས་ཐེ་ཚོམ་སྐྱེ་བ་དང་། མ་ཟད་ད་ལྟ་
སྙིགས་མའི་སྐྱེ་བོ་རྣམས་ཀྱིས་ནི་རང་ཉིད་ཀྱི་ལས་མི་དགེ་བ་སྣ་ཚོགས་བྱས་པའི་དབང་
གིས་རང་རྒྱུད་ལ་སྡུག་བསྔལ་སོགས་བྱུང་བ་ན། དེ་ཚེ་རང་གིས་བྱས་པའི་འབྲས་བུ་རང་
ལ་སྨིན་པ་ཡིན་པར་མི་བསམ་པར། དཀོན་མཆོག་གསུམ་ལ་ཡི་ཆད་ནས་དགེ་སྡིག་གོ་
ལྡོག་ནས་ཁྱད་གསོད་བྱས་ཤིང་དཀོན་མཆོག་གི་བྱིན་རླབས་ལ་ཐེ་ཚོམ་སྐྱེ་བ་སོགས་
འབྱུང་བ་ཡོད་པ་ཡིན་ནོ། །འོ་ན་དེ་དག་སྦྱངས་པར་བྱེད་པའི་ཐབས་གང་རེད་ཅེ་ན།
སྔོན་བྱོན་གྱི་དམ་པ་གོང་མ་རྣམས་བཞུགས་པའི་དབེན་གནས་ཁྱད་པར་ཅན་དེར་
གཅིག་ཏུ་གནས་ཤིང་། རྟག་ཏུ་རང་རྒྱུད་ཀྱི་ལས་ཉོན་མ་རིག་པའི་ཚོགས་རྣམས་གཞོམ་
235



ཞལ་གདམས་བསྡུས་འགྲེལ་སྐོར།
པར་བྱ་བའི་ཕྱིར་དུ་སེམས་གནས་པའི་ཐབས་སོགས་ལ་བསྟེན་པར་བྱས་ཏེ། དང་པོ་
བསམ་གཏན་གྱི་ཁང་ཆུང་ཉམས་དགའ་བ་དེ་ཡི་ནང་དུ་རང་གི་སྒོ་ཕྱི་ནང་གི་བྱ་བ་
ཐམས་ཅད་ལེགས་པར་སྒྲུབ་ཅིང་ཕྱིས་སུ་བསྒྲུབ་མི་དགོས་པར་བྱས་ཏེ། རང་ཉིད་འདུག་
པའི་གནས་དེར་རྩྭ་ཀུ་ཤ་སོགས་ཀྱི་རྩེ་མོ་བསྣོལ་ཞིང་འཇོག་པར་བྱ། དེ་ཡི་སྟེང་དུ་བསམ་
གཏན་གྱི་འབོལ་ཆུང་རྒྱབ་ཅུང་ཟད་མཐོ་ཞིང་མདུན་ཅུང་ཟད་དམའ་བ་ཞིག་བཞག་
ནས་དེ་ཡི་སྟེང་དུ་རྣམ་སྣང་ཆོས་བདུན་བཅའ་བར་བྱ་དགོས། དེ་ནས་རང་གི་སྒོ་གསུམ་
ཤིན་ཏུ་དུལ་བའི་སྒོ་ནས་བློ་གཞན་ལ་མི་འཁོར་བར་བྱས་ཏེ། སེམས་ལ་ང་རང་གི་ཐུན་
འདི་ཉིད་མཇུག་མ་གྲོལ་བར་དུ་གདན་ལས་མི་ལྡང་ཞིང་འདོད་ཆགས་སོགས་ཀྱི་བྱ་བ་
ངན་པ་དེ་དག་འཆི་བ་སྲོག་ལ་བབ་ཀྱང་མི་བྱེད་སྙམ་པའི་དམ་བཅའ་བ་བྱས་ནས། རང་
ཉིད་ཡིད་སྤྲོ་བ་ཆེན་པོའི་ངང་ནས་ང་ཡི་འདི་ལྟ་བུའི་ཆོས་ཤིག་སྒྲུབ་པ་ལག་ཏུ་ལོན་པ་
དེ་ནི་ཤིན་ཏུ་བསྐལ་བ་བཟང་ངོ་སྙམ་ནས་ཡིད་ལ་ཡང་ཡང་དགའ་སྤྲོ་བསྐྱེད་པར་བྱས་
ནས། འདི་ལྟ་བུའི་བསྐལ་བ་བཟང་པོ་དེ་ནི་ང་རང་ཉིད་བཟང་བས་རྙེད་པ་མ་ཡིན་པར་
མཆོག་གསུམ་བསླུ་བ་མེད་པའི་བྱིན་རླབས་ཡིན་སྙམ་ནས་མོས་གུས་བྱེད་པར་བྱ་དགོས།
དེ་ནས་ཡང་རང་གི་སེམས་ལ་དེ་རིང་ངས་ཆོས་ཟབ་མོ་འདི་སྒྲུབ་པ་ལ་བར་ཆད་མི་
འབྱུང་བ་ཞིག་མཆོག་གསུམ་རྒྱལ་བ་རྒྱ་མཚོས་བྱིན་གྱིས་བརླབ་པར་མཛད་དུ་གསོལ་
ཞེས་གདུང་བའི་ཤུགས་ཀྱིས་འབོད་པར་བྱས་ཏེ། རང་གི་ལུས་ངག་ཡིད་གསུམ་གྱིས་གུས་
པ་ཆེན་པོས་ཕྱག་འཚལ་བར་བྱ་དགོས། དེ་ནས་རང་ཉིད་ལུས་དྲང་བོར་བསྡད་ནས་རླུང་
རོ་དགུ་དཀྲུགས་བྱས་ཏེ། བདག་གཞན་སེམས་ཅན་ཐམས་ཅད་ཀྱི་དུག་གསུམ་གྱི་སྒྲིབ་པ་
རྣམས་དག་པར་བསམ་པ་དང་། དེ་ནས་རང་གི་སེམས་འདི་ཉིད་དཔེར་ན་རྟ་རྒོད་ཐག་
236



ཧི་མ་ལའི་རིག་མཛོད་ཆེན་མོ།
པས་བཏགས་པ་བཞིན་སྐད་ཅིག་ཙམ་ཡང་མི་སྡོད་པར་རྒྱུག་བཞིན་ཡོད་པ་དེ་ཉིད་ཅུང་
ཟད་འདུག་པའི་ཐབས་ལ་བརྩོན་དགོས་བསམ་ནས། རང་གི་སེམས་ཉིད་དྲན་ཤེས་ཀྱི་
ཐག་པ་ལ་བཏགས་ནས་མལ་ས་དེར་ཨེ་གནས་བལྟ་བར་བྱས་ཚེ། སེམས་དེ་ཉིད་ཅུང་
ཟད་ཙམ་ཞིག་ཞི་བར་གནས་ཤིང་། རང་རྒྱུད་ལ་སྔ་ན་མེད་པའི་ཡོན་ཏན་ཁྱད་པར་ཅན་
རབ་ཏུ་ལྡན་པའི་ལྷག་མཐོང་གིས་རྟོགས་པ་ཁྱད་པར་ཅན་རྒྱུད་ལ་སྐྱེས་ནས། ཀུན་རྟོག་
མ་རིག་པའི་ཉོན་མོངས་པ་སོགས་ཀྱི་སྒྲིབ་པའི་རྣམ་པར་རྟོག་པ་རྣམས་ནི། བདག་མེད་
རྟོག་པའི་ཤེས་རབ་ཀྱིས་འཛོམས་པའམ་མེད་པར་ཤེས་པར་བྱས་ནས་གཟུགས་རྣམ་
མཁྱེན་གྱིས་བསྡུས་པའི་ཆོས་ཐམས་ཅད་མི་དམིགས་པ་ཉིད་དུ་མཉམ་པར་བཞག་ཅིང་
དེ་ཡི་ངང་དུ་གནས་དགོས་སོ། །དེ་ལྟར་གནས་པར་བྱེད་པ་དེ་ནི་གཟུགས་མེད་བཞི་ལས་
ཡང་དག་པའི་ལམ་ལ་འདས་པར་བྱེད་པ་ཡི་བསམ་གཏན་སྒོམ་པར་བྱེད་པ་དང་། དེ་
དག་གི་ཁྱད་པར་བཤད་པ་ན་གཟུགས་མེད་བཞི་ན་ཡང་སེམས་རང་བཞིན་དུ་གནས་པ་
ཙམ་ཞིག་ཡོད་ཀྱང་དེ་དག་ནི་ལྷག་མཐོང་ཁྱད་པར་ཅན་རྒྱུད་ལ་སྐྱེ་བའི་ཐབས་མ་ཡིན་
ཞེས་བཅོམ་ལྡན་འདས་ཀྱིས་གསུངས་པ་དང་། གཟུགས་མེད་བཞི་ལས་འདས་པའི་
བསམ་གཏན་ལ་མཉམ་པར་བཞག་ཅིང་སངས་རྒྱས་པའི་ཚུལ་ནི། སྔོན་བདག་ཅག་གི་
སྟོན་པ་མི་མཇེད་འཇིག་རྟེན་འདིར་བྱོན་ནས་མཛད་པ་བཅུ་གཉིས་ཀྱི་ཚུལ་བསྟན་ཏེ།
ཆོས་ཀྱི་འཁོར་ལོ་རིམ་པ་གསུམ་བསྐོར་ཅིང་མཐར་བྱང་ཆུབ་ཤིང་དྲུང་དུ་ཏིང་ངེ་འཛིན་
ལ་མཉམ་པར་བཞག་ནས། ཐོ་རེངས་ཀྱི་དུས་སུ་བདུད་རྣམས་བཏུལ་ཞིང་སངས་རྒྱས་
པའི་ཚུལ་བསྟན་ནས་སྐུ་གཉིས་ཟུང་འཇུག་གི་འབྲས་བུ་མངོན་དུ་གྱུར་པར་མཛད་པ་
ཡིན་ཏེ།
33



ཞལ་གདམས་བསྡུས་འགྲེལ་སྐོར། །
འཇུག་པ་ལས་ཀྱང་།
སྦྱངས་དཀའི་སར་གནས་བདག་ཉིད་ཆེན་པོ་དེ། །
བདུད་རྣམས་ཀུན་གྱིས་ཕམ་པར་ནུས་མ་ཡིན། །
ཞེས་དང་། དེ་ལྟ་བུའི་ས་ལ་གནས་པའི་བྱང་སེམས་བདག་ཉིད་ཆེན་པོ་དེ་དག་
ནི་གནས་ལུགས་ཀྱི་དོན་ལ་མངའ་དབང་འབྱོར་ཞིང་རང་བཞིན་རྫོགས་པ་ཆེན་པོའི་
འབྲས་བུ་མངོན་དུ་གྱུར་པ་ཡིན་ཏེ།
སེམས་ཉིད་ངལ་གསོ་ལས་ཀྱང་།
གང་དུའང་མི་དམིགས་སྟོང་གསལ་དྭངས་པའི་སེམས། །
རང་བཞིན་སྤྲོས་པའི་མཐའ་དང་བྲལ་བ་འཆར། །
དེ་ནི་གསལ་སྟོང་གཉུག་མའི་ཡེ་ཤེས་ཏེ། །
རང་བཞིན་རྫོགས་པ་ཆེན་པོའི་གནས་ལུགས་ཡིན། །
ཞེས་དང་། དེ་ལྟར་རང་བཞིན་རྫོགས་པ་ཆེན་པོའི་གནས་ལུགས་གཉུག་མའི་ངོ་
བོ་ན་ཆོས་ཅན་དང་ཆོས་ཉིད་གཅིག་དང་ཐ་དད་གང་དུ་ཡང་བདེན་པར་གྲུབ་པ་མེད་
པར་དག་མཉམ་ཆེན་པོའི་རང་བཞིན་དུ་གནས་པ་ཡིན་ཏེ།
ཆོས་བཞི་རིན་པོ་ཆེ་ལས་ཀྱང་། །
འདི་ལྟར་སྣང་སྲིད་སྣོད་བཅུད་ཆོས་རྣམས་ལ། །
གཟུང་བའི་ཡུལ་མེད་སྤྲུལ་བ་མིག་ཡོར་བཞིན། །
འཛིན་པའི་སེམས་མེད་བར་སྣང་དག་པ་འདྲ། །
གཟུང་འཛིན་གཉིས་མེད་འཁོར་བ་ཡོད་མ་མྱོང་། །
338



ཧི་མ་ལའི་རིག་མཛོད་ཆེན་མོ།
མེད་སྣང་འཁྲུལ་བ་རང་བཞིན་ཤེས་པས་གྲོལ། ། །
ཞེས་དང༌། དེ་བཞིན་དུ་འཁོར་འདས་ཀྱི་ཆོས་ཐམས་ཅད་མེད་སྣང་སྟོང་པའི་
རང་བཞིན་དུ་ཤེས་ནས་གཉུག་མའི་ངོ་བོ་ལ་མཉམ་པར་བཞག་ནས་གྲོལ་བར་འགྱུར་བ་
དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་
པའི་དོན་བསྡུས་ན་ལྷག་མཐོང་བདག་མེད་རྟོགས་པའི་ཤེས་རབ་ཁྱད་པར་ཅན་མེད་ན་
ཉོན་མོངས་པའི་ཚོགས་རྣམས་འཇོམས་པར་བྱེད་མི་ནུས་པ་ཡིན་པས་བསམ་གཏན་
བསྒོམ་དགོས་པར་བསྟན་པ་ཡིན་ནོ། །
ཤེས་རབ་མེད་ན་ཕ་རོལ་ཕྱིན་ལྔ་ཡིས། །
རྫོགས་པའི་བྱང་ཆུབ་ཐོབ་པར་མི་ནུས་པས། །
ཐབས་དང་ལྡན་ཞིང་འཁོར་གསུམ་མི་རྟོག་པའི། །
ཤེས་རབ་སྒོམ་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། ཆོས་ཀྱི་སྙིང་པོ་ཤེས་རབ་ཀྱི་ཕ་རོལ་ཏུ་ཕྱིན་པ་དེ་
ཉིད་ནི་ཕར་ཕྱིན་དྲུག་ལས་ཁྱད་པར་དུ་འཕགས་པ་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ཉིད་མེད་ན་ཕར་ཕྱིན་གཞན་ཡོད་ཀྱང་གྲོལ་བར་མི་འགྱུར་བ་ཡིན་ནོ། །འོ་ན་
ཕར་ཕྱིན་གཞན་རྣམས་ཕར་ཕྱིན་མ་ཡིན་ནམ་ཞེ་ན། ཕར་ཕྱིན་ཡིན་ཀྱང་དེ་དག་གིས་
སངས་རྒྱས་ཐོབ་པར་མི་འགྱུར་བའི་རྒྱུ་མཚན་ནི། ཤེས་རབ་ཀྱི་ཕ་རོལ་ཕྱིན་པ་འདི་ཉིད་
ནི་ཕར་ཕྱིན་གཞན་རྣམས་ཁྲིད་པར་བྱེད་པ་ཏེ། དཔེར་ན་ལོང་བ་མང་བོ་ལམ་ལ་འགྲོ་
བའི་ཚེ་ན། ལམ་མཁན་ལྟ་བུ་ཉིད་དུ་ཤེས་དགོས་པ་ཡིན་ནོ། །འོ་ན་ཤེས་རབ་ཀྱི་ཕ་རོལ་
དུ་ཕྱིན་པ་མེད་ཀྱང་སངས་རྒྱས་ཐོབ་པའི་རྒྱུ་མེད་པ་མིན་ཏེ། སེམས་ཅན་གཞན་ལ་སྙིང་
239



ཞལ་གདམས་བསྡུས་འགྲེལ་སྐོར།
རྗེ་བསྐྱེད་པར་བྱས་ན་གྲོལ་བ་ཐོབ་པར་འགྱུར་རོ་ཞེ་ན། དེ་གཅིག་པུས་གྲོལ་བར་མི་
འགྱུར་ཏེ། ཐབས་སྙིང་རྗེ་ཆེན་པོ་ཡོད་ཀྱང་ཤེས་རབ་ཁྱད་པར་ཅན་མེད་ན་གྲོལ་བ་མི་
འགྱུར་ཞེས་མདོ་སྡེ་དུ་མ་ལས་གསུངས་པ་ཡིན་ནོ། །འོ་ན་ཤེས་རབ་ཁྱད་པར་ཅན་རྒྱུད་
ལ་ལྡན་ཅིང་གྲོལ་བ་མཐར་ཐུག་ཐོབ་པ་པོ་སུ་ཞིག་ཡིན་ནོ་ཞེ་ན། དེ་ནི་ཐེག་པ་ཆེན་པོའི་
བྱང་ཆུབ་སེམས་དཔའ་རྣམས་ཡིན་ནོ། །འོ་ན་ཐེག་པ་ཆེན་པོའི་བྱང་ཆུབ་སེམས་དཔའ་
མ་གཏོགས་གཞན་འཁོར་བ་ལས་མི་གྲོལ་བ་ཨེ་ཡིན་ཞེ་ན། དེ་ནི་མིན་ཏེ་འཁོར་བ་ལས་
ཐེག་པ་དམན་པའི་ཉན་ཐོས་སོགས་ཀྱང་གྲོལ་བ་ཡོད་པའི་ཕྱིར་རོ། །འོ་ན་དེ་དག་གི་
རྒྱུད་ན་ཤེས་རབ་ཁྱད་པར་ཅན་ཨེ་ཡོད་ཅེ་ན། དེ་དག་གི་རྒྱུད་ན་ཐེག་པ་ཆེན་པོའི་ཤེས་
རབ་ཁྱད་པར་ཅན་མེད་མོད་ཀྱང་། རང་ལམ་གྱི་ཐར་པ་དགྲ་བཅོམ་པའི་གོ་འཕང་ཐོབ་
པར་བྱེད་པའི་ཤེས་རབ་ཅུང་ཟད་ཙམ་ཞིག་ཡོད་པ་ཡིན་པའི་ཕྱིར་རོ། །འོ་ན་ཐེག་པ་
དམན་པའི་གང་ཟག་གི་སྟོང་ཉིད་རྟོགས་པ་ཨེ་ཡིན་ཞེ་ན། དེ་དག་གི་ཐེག་པ་ཆེན་པོའི་
སྟོང་ཉིད་རྟོགས་པ་མིན་ཀྱང་དེ་དག་གི་བྱེ་བྲག་སྟོང་ཉིད་ཙམ་རྟོགས་པར་ཤེས་དགོས་
པ་ཡིན་ནོ། །འོ་ན་སྟོང་ཉིད་ཅུང་ཟད་རྟོགས་ན་སྟོང་ཉིད་རྟོགས་པའི་གོ་ཨེ་ཆོད་དོ་ཞེ་ན།
སྤྱིར་སྟོང་ཉིད་རྟོགས་པའི་གོ་ཆོད་ཀྱང་སྟོང་ཉིད་མཐའ་དག་རྟོགས་པའི་གོ་ཆོད་པ་མ་
ཡིན་པར་ཤེས་དགོས་པ་ཡིན་ནོ། །འོ་ན་ཉན་རང་དགྲ་བཅོམ་པ་རྣམས་ཀྱིས་སྟོང་ཉིད་
རྟོགས་པ་དེ་སྟོང་ཉིད་མ་ཡིན་པར་ཐལ་ཞེ་ན། དེ་ནི་མ་གྲུབ་སྟེ་སྟོང་ཉིད་ཡིན་པ་ཙམ་
གྱིས་སྟོང་ཉིད་མཚན་ཉིད་པ་ཡིན་པར་ག་ལ་ངེས། དཔེར་ན་ཉན་རང་གི་འཁོར་བ་སྡུག་
བསྔལ་གྱི་རང་བཞིན་ཙམ་མེད་པར་ཤེས་ན་སྟོང་ཉིད་རྟོགས་པའི་གོ་མི་ཆོད་པ་དེ་ལྟ་
ཡིན་ནོ། །འོ་ན་ཉན་རང་དག་གིས་སྟོང་ཉིད་རྟོགས་པ་ཡོད་དེ་ཕུང་བོ་ལྔ་སོགས་བདེན་
245）



ཧི་མ་ལའི་རིག་མཛོད་ཆེན་མོ།
མེད་ཙམ་དུ་རྟོགས་པ་ཡོད་ཅེས་མདོ་ལས་གསུངས་སོ་ཞེ་ན། དེ་ནི་སྟོང་ཉིད་མཚན་ཉིད་
པ་མ་ཡིན་ཏེ། སྟོང་ཉིད་ནི་ཡོད་མེད་སྤྲོས་པའི་མཐའ་བརྒྱད་དང་བྲལ་བ་ཡིན་ནོ། །གོང་
དུ་བཤད་པ་ལྟར་ཕར་ཕྱིན་གཞན་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་མེད་ན་
ཕར་ཕྱིན་གཞན་ཡོད་ཀྱང་འཁོར་བ་ལས་གྲོལ་བར་མི་འགྱུར་བར་ཤེས་དགོས་པ་ཡིན་ཏེ།
འཇུག་པ་ལས་ཀྱང་།
ཇི་ལྟར་ལོང་བའི་ཚོགས་ཀུན་བདེ་བླག་ཏུ། །
མིག་ལྡན་སྐྱེས་བུ་གཅིག་གིས་འདོད་པ་ཡི། །
ཡུལ་དུ་འཁྲིད་པ་དེ་བཞིན་འདིར་ཡང་བློས། །
མིག་ཉམས་ཡོན་ཏན་བླངས་ཏེ་རྒྱལ་བར་འཁྲིད། །
ཅེས་དང་། དེ་ལྟར་སྦྱིན་སོགས་ཕ་རོལ་ཏུ་ཕྱིན་པ་ལྔ་ཡིས་ནི། འབྲས་བུ་བླ་ན་མེད་
པ་རྫོགས་པའི་བྱང་ཆུབ་ཀྱི་གོ་འཕང་ཐོབ་པར་ཨེ་ནུས་སོ་ཞེ་ན། དེ་དག་གིས་ནི་ཐོབ་
པར་མི་ནུས་པ་ཡིན་ནོ། །འོ་ན་སངས་རྒྱས་ཐོབ་པར་བྱེད་པའི་སྟོང་ཉིད་མཚན་ཉིད་པ་
དེ་གང་དག་ཡིན་ཞེ་ན། དེ་ནི་འཁོར་གསུམ་དམིགས་པ་མེད་པའི་དགེ་བ་རྣམས་གཞན་
དོན་དུ་བསྔོ་བར་བྱས་ཏེ། དེ་ཉིད་ཚུལ་བཞིན་སྒྲུབ་ཅིང་ཉམས་སུ་ལེན་པར་བྱེད་པ་ཡིན་
ནོ། །དེ་བཞིན་དུ་ཐེག་པ་ཆེན་པོའི་རྒྱལ་སྲས་བྱང་ཆུབ་སེམས་དཔའི་ལམ་ལ་སློབ་པར་
འདོད་པའི་གང་ཟག་ཡིན་ན། ཐབས་སྙིང་རྗེ་ཆེན་པོ་དེ་དང་ལྡན་ཞིང་འཁོར་གསུམ་
ལ་རྣམ་རྟོག་གི་སྤྲོས་པ་གང་ཡང་མེད་པར་རང་བཞིན་རྣམ་པར་མི་རྟོག་པའི་ངང་དུ་
གནས་ནས་ཤེས་རབ་ཁྱད་པར་ཅན་སྒོམ་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་
དཔའ་རྣམས་ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་བླང་དོར་
24，



ཞལ་གདམས་བསྡུས་འགྲེལ་སྐོར།
འབྱེད་པའི་ཤེས་རབ་མེད་ན་རྫོགས་པའི་བྱང་ཆུབ་ཐོབ་པར་མི་ནུས་པས་ཐབས་དང་
ལྡན་པའི་འཁོར་གསུམ་མི་རྟོག་པའི་ཤེས་རབ་བསྒོམ་དགོས་པར་བསྟན་པ་ཡིན་ནོ། །
རང་གི་འཁྲུལ་བ་རང་གིས་མ་བརྟགས་ན། །
ཆོས་པའི་གཟུགས་ཀྱིས་ཆོས་མིན་བྱེད་སྲིད་པས། །
དེ་ཕྱིར་རྒྱུན་དུ་རང་གི་འཁྲུལ་བ་ལ། །
བརྟགས་ནས་སྤོང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་སེམས་ཅན་སུ་དང་སུ་ཞིག་ཡིན་ན་ཡང་ཚེ་
རབས་འཁོར་བ་ཐོག་མེད་ནས་མ་རིག་པའི་དབང་གིས་འཁོར་བའི་གནས་སུ་འཁྱམས་
པར་བྱས་པ་དང་། དེ་ལྟར་འཁོར་བར་འཁྱམ་བྱེད་ཀྱི་རྒྱུ་མ་རིག་པ་ལས་དང་ཉོན་མོངས་
པ་འདི་རྣམས་ཡིན་གྱི། འདི་ཉིད་སྤོང་པར་བྱེད་པའི་ཐབས་ལ་བརྩོན་པར་བྱས་ཤིང་རང་
གི་རྒྱུད་ན་ཡོད་པའི་འཁྲུལ་བའི་སྣང་བ་དེ་དག་ལ་རང་གིས་རྒྱུན་དུ་མ་བརྟགས་ན།
འཁྲུལ་སྣང་དེ་ཡི་དབང་དུ་སོང་ནས་སྒོ་གསུམ་བག་མེད་ཉིད་དུ་གྱུར་ཏེ། རང་རང་གི་
འཁྲུལ་སྣང་དེ་ལ་བདེན་པར་བཟུང་ནས་རྟག་ཏུ་མ་རིག་པའི་ལས་ལ་གཡེང་ཞིང་ཆོས་
པའི་གཟུགས་ཀྱི་རྣམ་པ་གཟུགས་བརྙན་དུ་གྱུར་ཏེ། རང་གི་སྣང་བ་ལ་ཆོས་པ་ཡིན་པར་
འདོད་ཀྱང་དོན་ལ་ཆོས་མིན་གྱི་བྱ་བ་འཇིག་རྟེན་ཆོས་བརྒྱད་ཀྱི་བྱ་བ་ཁོ་ནའི་དབང་དུ་
སོང་སྟེ། ཡང་དག་མ་ཡིན་པའི་ལས་ལ་བརྩོན་ཞིང་རྟག་ཏུ་སྒོ་གསུམ་ཆོས་མིན་དུ་གྱུར་པ་
ཡིན་ཏེ། །
མན་ངག་མཛོད་ལས་ཀྱང་།
ཆོས་ལ་ལྟ་ཅི་ཐ་མལ་བས་ཀྱང་དམན། །
342



ཧི་མ་ལའི་རིག་མཛོད་ཆེན་མོ།
བསྟན་ཞུགས་ལྟ་ཅི་མ་རབས་པས་ཀྱང་དམན། །
ཐེག་ཆེན་ལྟ་ཅི་མུ་སྟེགས་བྱེད་ལས་དམན། ། །
གསང་སྔགས་ལྟ་ཅི་ལོག་སྲེད་ཅན་ལས་དམན། །
ཉམས་ལེན་ལྟ་ཅི་སྡིག་ཅན་རྣམས་ལས་དམན། །
ལྟ་སྒོམ་ལྟ་ཅི་ཆོས་དང་གནམ་ས་བཞིན། །
བསྟན་པའི་ཆོམ་རྐུན་ཆོས་ལྟར་བཅོས་པ་སྟེ། །
དད་ལྡན་ལོག་ལམ་ངན་འགྲོར་ཁྲིད་པས་སྤངས། །
ཞེས་དང་། དེ་ལྟར་མ་རིག་པ་ལས་ཉོན་སོགས་ཀྱི་དབང་དུ་འཁྱམས་པར་གྱུར་ཚེ།
དེ་དག་སྤོང་པར་བྱེད་པའི་ཐབས་ལ་གཉེན་པོ་བསྟེན་ཅིང་ཚུལ་བཞིན་དུ་བརྩོན་པར་
བྱེད་དགོས་པ་ཡིན་ཏེ།
མན་ངག་མཛོད་ལས་ཀྱང་།
ཉིན་མཚན་ཚེ་རྐུ་གཉེན་པོའི་མེལ་ཚེ་གྱིས། །
དུག་ལྔས་རྒྱུད་བསྲེག་གཉེན་པོའི་མེལ་ཚེ་གྱིས། །
འདོད་པས་མི་ངོམས་གཉེན་པོའི་མེལ་ཚེ་གྱིས། །
དྲག་པོའི་ལས་ལ་གཉེན་པོའི་མེལ་ཚེ་གྱིས། །
དོན་མེད་ལས་ལ་གཉེན་པོའི་མེལ་ཚེ་གྱིས། །
སྒོ་གསུམ་ཅི་སྤྱོད་གཉེན་པོའི་མེལ་ཚེ་གྱིས། །
ཉོན་མོངས་དགྲ་རྐུན་གླགས་སྐབས་རྙེད་མི་འགྱུར། །
ཞེས་དང་། དེ་བཞིན་དུ་གཉེན་པོ་རྒྱུད་ལ་བསྟེན་པར་མ་བྱས་ན། ཡང་དག་པ་མ་
2 3



ཞལ་གདམས་བསྡུས་འགྲེལ་སྐོར།
ཡིན་པའི་ཆོས་མིན་གྱི་བྱ་བ་ཤིན་ཏུ་མང་བོ་ཞིག་བྱེད་སྲིད་པས་ནམ་ཡང་དྲན་ཤེས་
བརྟེན་པ་ནི་གལ་ཆེ་བར་གྱུར་པ་ཞིག་ཡིན། དེ་ཕྱིར་ལེ་ལོ་དང་ཕྱི་བཤོལ་གྱི་ངང་དུ་
ཚོགས་དྲུག་འཁྲུལ་བའི་སྣང་བ་ལ་ཨ་འཐས་ཀྱི་ཞེན་པ་འདི་ལ་ཡང་ཡང་མི་ཆགས་པ་
དང་མི་ཞེན་པར་རྒྱུན་དུ་དྲན་ཤེས་ཀྱི་མཚོན་ཆ་རྣོན་པོ་རྟག་ཏུ་འཆིང་སྟེ་རང་གི་འཁྲུལ་
བ་ལ་བརྟགས་པར་བྱས་ནས། མ་དག་པའི་འཁྲུལ་བ་དེ་དག་སྤོང་བ་ལ་བརྩོན་པར་བྱེད་
པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱི་ལག་ཏུ་ལེན་བྱ་ཡིན་ཞེས་པའི་སླར་
བསྡུས་ན་རང་གི་འཁྲུལ་བ་འདི་ལ་རང་གི་བརྟགས་པར་མ་བྱས་ན་ཆོས་པའི་གཟུགས་ཀྱི་
ཆོས་མིན་བྱེད་སྲིད་པས་རང་གི་འཁྲུལ་བ་ལ་བརྟགས་ཤིང་སྤང་དགོས་པར་བསྟན་པ་
ཡིན་ནོ། །
ཉོན་མོངས་དབང་གིས་རྒྱལ་སྲས་གཞན་དག་གི །
ཉེས་པ་གླེང་ན་བདག་ཉིད་ཉམས་འགྱུར་བས། །
ཐེག་པ་ཆེ་ལ་ཞུགས་པའི་གང་ཟག་གི །
ཉེས་པ་མི་སྨྲ་རྒྱལ་སྲས་ལེག་ལེན་ཡིན། །
ཞེས་གསུངས་སོ། །དེའི་དོན། དེ་ཡང་སེམས་ཅན་རྣམས་རྟག་ཏུ་མ་རིག་པའི་
བསྒྲིབས་ནས་ཤིན་ཏུ་བླུན་ཞིང་རྨོངས་ཏེ་ཉོན་མོངས་པ་ཕྲག་དོག་དང་ཞེ་སྡང་སོགས་གྱི་
དབང་གིས་ནི། བདུད་བཞིའི་གཡུལ་ལས་རྒྱལ་ཞིང་སྤངས་རྟོགས་མཐར་ཕྱིན་པའི་རྒྱལ་
བ་རྫོགས་པའི་སངས་རྒྱས་རྣམས་དང་། དེ་ཡི་སྲས་གཞན་དག་གི་ཡོན་ཏན་སོགས་ལ་
སྨད་པར་བྱེད་པ་དང་། དེ་ལྟར་ལུས་ངག་གི་བྱས་པ་ཙམ་མ་ཡིན་པར་ཡིད་ཀྱིས་སྡང་
ཞིང་དངོས་སུ་གནོད་པའི་ལས་བརྩམས་པར་བྱེད་པ་དང་། སྐྱེ་བོ་གཞན་དག་རང་ལ་
|



ཧི་མ་ལའི་རིག་མཛོད་ཆེན་མོ།
གནོད་པའི་ལུས་ཀྱི་ཉེས་པ་སོགས་རྒྱལ་སྲས་གཞན་ལ་གླེང་བར་བྱས་ན། རྒྱལ་སྲས་དེ་ལ་
གནོད་པར་མི་འགྱུར་ཞིང་རང་ཉིད་ལ་ངལ་བ་སྐྱེ་བྱེད་ཀྱི་རྒྱུ་ཉིད་དུ་འགྱུར་ཏེ། དཔེར་ན་
མུ་ཏོ་པས་ཡུལ་གྱི་རྒྱལ་པོ་ཆེན་པོ་ལ་འཐབ་པ་བཞིན་དུ་སྙིང་པོ་མེད་པ་ཡིན་ནོ། །དེ་ནི་
སྔོན་དཔེར་ན་མི་ཏོ་པ་ཞིག་གི་ཡུལ་གྱི་རྒྱལ་པོ་ཆེན་པོ་ལ་ངན་སེམས་སྐྱེས་ནས་རྒྱལ་པོ་
འདི་ཡི་མགོ་བོ་ཆད་དེ་ང་ཉིད་རྒྱལ་པོ་གྱུར་སོང་ན་སྙམ་པའི་རྟོག་ངན་མང་དུ་སྐྱེས་ཚེ།
མཐར་རང་ཉིད་ཀྱི་མགོ་བོ་ཤིང་རྟས་བཅད་པ་ལྟ་བུ་ཡིན་ནོ། །དེའི་ཕྱིར་ན་ནམ་ཡང་
རང་རང་གི་སེམས་རྒྱུད་ཀྱི་ལས་ཉོན་འདི་ཧ་ཅང་སྟོབས་ཆེ་བ་ཡིན་པས་འདི་ནི་ཅི་ནུས་
སུ་སྤང་པར་བྱ་དགོས་པ་དང་། འདི་ཉིད་ནམ་སེམས་ལ་སྐྱེས་པའི་ཚེ་ན་དེ་ཚེ་དེ་ལ་
གཉེན་པོ་བསྟེན་ཅིང་སྤོང་ཐབས་བྱེད་དགོས། གལ་སྲིད་དེ་ཉིད་རང་གི་ཡུན་རིང་རྒྱུད་
ལ་གོམས་པའི་དབང་གིས་སྤང་བར་བྱེད་མ་དོ་ཚེ་ན། འཁྲུལ་བ་ལམ་ཁྱེར་གྱི་གནད་ལ་
ཡང་ཡང་སྦྱོང་བར་བྱེད་དགོས་པ་ཡིན་ཏེ།
མན་ངག་མཛོད་ལས་ཀྱང་། །
ཆགས་སྡང་སྐྱེས་དུས་སེམས་ལ་བལྟས་ཏེ་དགྲོལ། །
དུག་ལྔ་སྐྱེས་དུས་རང་ངོ་བལྟས་ཏེ་དགྲོལ། །
ཟུག་རྔུ་བྱུང་དུས་བདེ་ཆེན་བསྒོམས་ཏེ་དགྲོལ། །
རྣམ་རྟོག་འཐོར་དུས་རང་བཞིན་བཅད་དེ་དགྲོལ། །
ངལ་དུབ་སྐྱེས་དུས་ལྷོད་དེ་གློད་དེ་དགྲོལ། །
འཐེབས་ཤིང་ལྟེང་ཚེ་གསལ་དག་ངར་བཅས་དགྲོལ། །
ཞེས་དང༌། དེ་བཞིན་དུ་རྣམ་རྟོག་སོགས་ཀྱི་འཕྲོ་འདུ་རྣམས་བཅད་པར་མ་བྱས་
245



ཞལ་གདམས་བསྡུས་འགྲེལ་སྐོར།
ན། ནམ་ཞིག་འཁྲུལ་སྣང་གི་ངང་དུ་ཨ་ཐང་ཆད་དེ་སྡུག་བསྔལ་ཞིང་སྐྱོ་བ་ཚད་མེད་པ་
ཞིག་རྒྱུད་ལ་སྐྱེ་བར་འགྱུར་བ་ཡིན་ཏེ།
མི་ཕམ་པས་ཀྱང་།
ཕར་ལ་ཕྱི་ནང་བལྟས་ཚེ་གཡོ་འགྱུར་གྱི་རང་བཞིན། །
ཚུར་ལ་རང་སེམས་བལྟས་ན་ཆགས་སྡང་གི་ཀློང་འཁོར། །
མཚོ་གླིང་གྲུ་ཞིག་བཞིན་དུ་གང་གང་ལ་བསམས་ཀྱང་། །
སྐྱོ་བ་ཁོ་ནར་འདུག་གོ་ཤེས་ལྡན་གྱི་གྲོགས་པོ། །
ཞེས་དང་། དེ་ལྟར་ཕྱི་སྣོད་ཐམས་ཅད་མི་རྟག་ཅིང་འགྱུར་བའི་རང་བཞིན་ཅན་
འདི་ལ་བརྟེན་ནས་རང་གི་ཆགས་སྡང་ལས་ངན་མང་དུ་བསགས་པར་བྱས་ན། བདག་
ཉིད་ཀྱི་བདེ་དགུའི་ལེགས་ཚོགས་མ་ལུས་པ་ཐམས་ཅད་ཉམས་པར་འགྱུར་བས་རང་
བཞིན་དུ་གྱུར་པ་མ་གཏོགས་སྙིང་པོ་མེད་པ་ཡིན་ལ། དེས་ན་ཐེག་པ་ཆེན་པོའི་ལམ་ལ་
ཞུགས་པའི་གང་ཟག་གིས་ནི་གཞན་གྱི་ཉེས་པ་སོགས་བསླངས་ནས་ཀུན་ལ་མི་སྨྲ་བར་
སྦས་ཤིང་སྤངས་པར་བྱེད་པ་ཡིན་པས་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་
ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་ཉོན་མོངས་པའི་དབང་
གིས་རྒྱལ་སྲས་བྱང་ཆུབ་སེམས་དཔའ་རྣམས་ལ་ཁྲོ་བར་བྱས་ན་བདག་རྒྱུད་ཀྱི་ཡོན་ཏན་
ཉམས་པར་འགྱུར་བ་ཡིན་པས་ཐེག་པ་ཆེན་པོའི་ལམ་ལ་ཞུགས་པ་རྣམས་ཀྱི་གཞན་གྱི་
ཉེས་པ་གླེང་བར་མི་རིགས་པར་བསྟན་པ་ཡིན་ནོ།། །།
རྙེད་བཀུར་དབང་གིས་ཕན་ཚུན་རྩོད་འགྱུར་ཞིང་། །
ཐོས་བསམ་སྒོམ་པའི་བྱ་བ་ཉམས་འགྱུར་བས། །
2:4f



ཧི་མ་ལའི་རིག་མཛོད་ཆེན་མོ། །
མཛའ་བཤེས་ཁྱིམ་དང་སྦྱིན་བདག་ཁྱིམ་རྣམས་ལ། །
ཆགས་པ་སྤོང་བ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། དེ་ནས་ཡང་བདག་གཞན་སེམས་ཅན་ཐམས་ཅད་
ཚེ་རབས་འཁོར་བ་ཐོག་མེད་ནས་བདེན་འཛིན་མ་རིག་པ་འཁྲུལ་བའི་དབང་དུ་སོང་སྟེ་
འཁྲུལ་བ་འདི་ཡིས་རང་རྒྱུད་ཤིན་ཏུ་བརླབས་ཤིང་ངར་འཛིན་ལྷན་སྐྱེས་ཀྱི་མ་རིག་པའི་
སྣང་བ་ལྕགས་སྒྲོག་ལྟ་བུ་དེ་ལ་ཀུན་བཏགས་ཀྱི་འཛེར་བུ་རྣོན་པོ་བརྡབས་པ་བཞིན་དུ་
རྙེད་དང་བཀུར་སྟི་ལ་ཆགས་ཏེ་གནས་པ་དང་། དེའི་དབང་གིས་སྐྱེ་བོ་མཆོག་དམན་
མེད་པ་ཀུན་ལ་ཕན་ཚུན་རྩོད་པར་འགྱུར་ཞིང་ཆགས་སྡང་གི་འཁོར་ལོ་དབང་མེད་དུ་
བསྐོར་ནས་ལས་ངན་གྱི་འབྲས་བུ་ཆེས་མང་དུ་བསགས་པར་བྱས་པ་ཡིན་ལ། ལས་ཀྱི་
འབྲས་བུ་ནི་སུ་དང་གང་ལ་སྦྱིན་ས་མེད་པར་རང་ཉིད་གཅིག་པུའི་མྱོང་བར་འགྱུར་བ་
ཡིན་ཏེ། བཅོམ་ལྡན་འདས་ཀྱི་མདོ་སོགས་ལས་ཀྱང་ལས་རྒྱུ་འབྲས་ཆུད་མི་ཟ་བ་ཡིན་ནོ་
ཞེས་ཆེས་མང་དུ་གསུངས་པར་མཛད་པ་ལྟར་རོ། །དེ་ནས་སྤྱིར་འཇིག་རྟེན་གྱི་སྐྱེ་བོ་སུ་
ཞིག་ཡིན་ན་ཡང་རང་རང་གི་ལས་འབྲས་ལ་མི་བསམ་པར་ཐམས་ཅད་ཁྱད་དུ་གསོད་
པར་བྱེད་པ་དང་། ཟག་བཅས་ཀྱི་ཆོས་ལ་བདེན་པར་ཞེན་པ་སོགས་ནི་སྡུག་བསྔལ་སྐྱེད་
བྱེད་ཉིད་དུ་གྱུར་པ་ཡིན་ཏེ།
སེམས་ཉིད་ངལ་གསོ་ལས་ཀྱང་། །
ཟག་བཅས་འཚོ་བའི་རྐྱེན་ཕུན་ཚོགས་རྣམས་ཀྱང་། །
དུག་བཞིན་སྡུག་བསྔལ་བྱེད་པའི་སྐབས་མཆིས་ན། །
མི་མཐུན་གནོད་མང་ཕུན་ཚོགས་ཅིས་མི་འཇིག ། །
247



ཞལ་གདམས་བསྡུས་འགྲེལ་སྐོར། །
དེས་ན་འཆི་བའི་རྐྱེན་དུ་མ་གྱུར་མེད། །
ཅེས་དང་། དེ་ལྟར་རང་རང་གི་ལུས་སེམས་ལ་སྡུག་བསྔལ་སྐྱེད་བྱེད་ཀྱི་རྒྱུ་རྣམས་
ནི་ནམ་ཡང་སྤང་པར་བྱ་དགོས་པ་ཡིན་ཏེ།
མན་ངག་མཛོད་ལས་ཀྱང་།
བཅུད་མེད་ཆགས་སྡང་འཕེལ་བའི་སློབ་དཔོན་མ་བསྟེན། །
སྣོད་མེད་ཉེས་སྐྱོན་རྟོག་པའི་སློབ་མ་མ་བསྟེན་ཅིག ། །
མི་དགེ་སྡིག་པ་བསགས་པའི་དགེ་བ་མ་བྱེད་ཅིག །
བཀུར་སྟི་ཁ་ལན་རེ་བའི་སྦྱིན་པ་མ་གཏོང་ཞིག ། །
ཟས་ནོར་ཉེ་འབྲེལ་གསོ་བའི་མཆོད་པ་མ་བྱེད་ཅིག །
གཡོ་སྒྱུས་རྙེད་པ་འཚོལ་བའི་ཆོས་བཤད་མ་གཏོང་ཞིག །
འདི་ལ་ཉན་ན་ཆོས་དང་མཐུན་པར་འོང་། །
ཞེས་དང་། དེ་བཞིན་དུ་སྔར་རང་གི་རྒྱུད་ན་ཐོས་བསམ་སྒོམ་པའི་ཡོན་ཏན་ལ་
སོགས་པའི་དགེ་བའི་བྱ་བ་སྣ་རེ་ཡོད་ཀྱང་རྗེས་སུ་ཉམས་པར་འགྱུར་བས་ན། རང་ལ་
མཛའ་ཞིང་བརྩེ་བའི་གཉེན་བཤེས་ལ་སོགས་པའི་ཁྱིམ་དང༌། མ་ཟད་དད་ལྡན་གྱི་སྐྱེ་
བོ་ཕོ་མོ་སྦྱིན་བདག་ལ་ཆགས་ཤིང་དེའི་ཁྱིམ་རྣམས་ལ་ཚེ་འདིར་ཆགས་པ་སྤོང་བ་ལ་
བརྩོན་པར་བྱེད་པ་དེ་ནི། རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ལག་ཏུ་ལེན་
པར་བྱ་བ་བསྟན་པ་ཡིན་ཞེས་པའི་དོན་སླར་བསྡུས་ན་རྙེད་བཀུར་ལ་ཆགས་པའི་དབང་
གིས་ཕན་ཚུན་རྩོད་ཅིང་ཐོས་བསམ་སྒོམ་པའི་བྱ་བ་ཉམས་པར་འགྱུར་བ་ཡིན་པས་ཁྱིམ་
སོགས་གང་ལའང་ཆགས་པ་སོགས་སྤོང་དགོས་པར་བསྟན་པ་ཡིན་ནོ། ། །
4:;



ཧི་མ་ལའི་རིག་མཛོད་ཆེན་མོ།
རྩུབ་མོའི་ཚིག་གིས་གཞན་སེམས་འཁྲུག་འགྱུར་ཞིང་། ། །
རྒྱལ་བས་སྲས་ཀྱི་སྤྱོད་ཚུལ་ཉམས་འགྱུར་བས། །
དེ་ཕྱིར་གཞན་གྱི་ཡིད་དུ་མི་འོང་བའི། ། །
ཚིག་རྩུབ་སྤོང་བ་རྒྱལ་སྲས་ལག་ལེན་ཡིན། ། །
ཞེས་གསུངས་སོ། །དེ་ཡང་གཟུགས་ནས་རྣམ་མཁྱེན་གྱིས་བསྡུས་པའི་ཆོས་ཐམས་
ཅད་རང་བཞིན་གྲུབ་པ་མེད་པ་སྟོང་ཉིད་དུ་གནས་པ་དེ་དང་། མ་ཟད་འཇིག་རྟེན་ཡང་
དག་གི་ལྟ་བ་ཁྱད་པར་ཅན་རྒྱུད་ལ་མ་སྐྱེས་ཤིང་ཤེས་རྒྱ་ཆུང་ཞིང་བློ་རིག་མི་གསལ་ཞིང་
མིག་རྒྱང་རིང་བོར་མེད་པ་དེ་དག་ནི་བསམ་མེད་ཀྱི་བྱིས་པ་བཞིན་དུ་སྐྱེ་བོ་རྣམས་ཀྱིས་
རྗེས་སུ་འབྲངས་པར་བྱས་ཏེ། ངག་འཁྱལ་གྱི་གཏེར་སྒོ་ཕྱེས་ནས་འཆོལ་ཉོག་གི་གཏམ་
མང་དུ་སྨྲ་བར་བྱེད་པ་དང་། དེ་ལྟར་མང་དུ་སྨྲ་བར་བྱས་པའི་སྟོབས་ཀྱིས་གཞན་སེམས་
སྲུང་མི་ཐུབ་ཅིང་ངག་ནས་ཐོན་པའི་ཚིག་སོགས་ཞེ་སྡང་དང་ཁོང་ཁྲོ་ཡི་རང་བཞིན་
ཅན་དུ་གྱུར་པ་དང་། མ་ཟད་དེ་ལྟ་བུའི་རྩུབ་མོའི་ཚིག་སྣ་ཚོགས་བརྗོད་པར་བྱས་པའི་
དབང་གིས་གཞན་ཕ་རོལ་པོའི་སེམས་འཁྲུག་པར་འགྱུར་ཞིང་ཐམས་ཅད་སྡུག་བསྔལ་གྱི་
གནས་སུ་ཚུད་པར་འགྱུར་བ་དང་། དེ་ལྟ་བུའི་གནོད་སེམས་ཀྱི་ཀུན་སློང་ངན་པ་དེས་ནི་
དུས་གསུམ་དུ་བསགས་པའི་དགེ་རྩ་སོགས་འཇོམས་ཤིང་སྡིག་ཚོགས་ངན་པ་དེ་རྣམས་
གོང་ནས་གོང་དུ་འཕེལ་བར་འགྱུར་བ་དང་། རྟག་ཏུ་གཞན་གྱི་ནོར་དང་ལོངས་སྤྱོད་
ཐོབ་དང་མངའ་ཐང་སོགས་ལ་རང་རང་གི་ཕྲག་དོག་བྱེད་པ་དང་། མ་ཟད་གོང་དུ་
བཤད་པ་ལྟར་དེ་དག་ལ་ཚིག་ངན་སྣ་ཚོགས་བརྗོད་པའི་དབང་གིས་ནི། དེ་དག་ལ་འདི་
ཕྱི་ཀུན་ཏུ་གནོད་རྐྱེན་དུ་གྱུར་ནས་རང་ཉིད་ངན་སོང་གསུམ་དུ་འགྲོ་བའི་རྒྱུ་བྱེད་པར་
24cj



ཞལ་གདམས་བསྡུས་འགྲེལ་སྐོར།
འགྱུར་བ་ཡིན་ཏེ། དཔེར་ན་མཐོ་དམན་སུ་ཞིག་ཡིན་ཀྱང་རང་རང་དང་པོ་ཆོས་ལ་
འཇུག་པའི་ཚེ་ན། ངེས་འབྱུང་དང་བྱང་སེམས་ཕྲན་བུ་རེ་ཡོད་ཀྱང་དེ་དག་གིས་ཅི་ཡང་
མི་ཕན་པར་ངན་སོང་དུ་འགྲོ་བའི་རྒྱུ་བྱེད་པ་ཡང་ཡོད། དེས་ན་རང་རྒྱུད་ཀྱི་ཐོས་བསམ་
སྒོམ་པའི་ཡོན་ཏན་ཉི་ཚེ་བ་ཙམ་དང་སེམས་བསྐྱེད་བཅོས་མ་དག་གིས་འགྲོ་བ་སུ་ལ་
ཡང་ཕན་པར་དཀའ་ལ། རང་རྒྱུད་ན་འདོད་ཆགས་སོགས་མི་དགེ་བའི་བྱ་བ་སྣ་ཚོགས་
ཇི་ལྟར་ཡོད་པ་དེ་ལྟ་དེ་ལྟར་དུ་ལེགས་པའི་ཡོན་ཏན་རྣམས་འགྲིབ་པར་འགྱུར་བར་
ངེས་ཏེ། དཔེར་ན་འཁྱག་ཐོག་ཏུ་མཁར་ལས་ཇི་ལྟར་བཟང་ན་ཡང་དེ་ཉིད་ཡུན་རིང་མི་
གནས་པ་དེ་བཞིན་དུ་སྔར་བྱས་ཀྱི་ཡོན་ཏན་རྣམས་དང་པོར་བཟང་པོ་ཉིད་དུ་སྣང་ན་
ཡང་མཐར་སྡུག་བསྔལ་སྐྱེད་བྱེད་དུ་འགྱུར་བ་དང་། མ་ཟད་རང་གི་ཕུགས་ཀྱི་འདུན་མ་
དྲག་པོ་གཏོད་སའི་གནས་གཅིག་པུ་ཉིད་དུ་གྱུར་པ་ལེགས་པའི་ཡོན་ཏན་ཐམས་ཅད་ཀྱི་
གཞི་མ་བསླབ་པ་གསུམ་གྱི་ཡོན་ཏན་བླ་ན་མེད་པ་རྒྱལ་བའི་སྲས་བྱང་ཆུབ་སེམས་
དཔའ་རྣམས་ཀྱི་ལྟ་སྒོམ་སྤྱོད་པ་རྒྱ་མཚོ་ལྟ་བུའི་ཚུལ་རྣམས་ཉམས་པར་འགྱུར་བས་ན།
ནམ་ཡང་རང་རང་གི་སྒོ་གསུམ་བག་མེད་དུ་མི་གཏོང་བར་མཆོག་གསུམ་བསླུ་མེད་ལ་
གསོལ་འདེབས་དང་སྐྱབས་འཇུག་ཞུས་ནས་མ་དག་པའི་འཁྲུལ་བ་ཡོངས་སུ་སྤོང་བར་
བྱེད་དགོས་པ་ཡིན་ཏེ།
མན་ངག་མཛོད་ལས་ཀྱང་། །
འཁྲུལ་བའི་ལུས་ཀྱི་བྱ་བྱེད་སྤངས་པ་དང་།།
དོན་མེད་ངག་གི་སྨྲ་བརྗོད་སྤངས་པ་དང་། ། །
འདོད་ཡོན་རང་གི་ཞེན་འཛིན་སྤངས་པ་དང་། །
།
ན 2།
25f;



ཧི་མ་ལའི་རིག་མཛོད་ཆེན་མོ།
རྣམ་གཡེང་འདུ་འཛིའི་འབྲེལ་འདྲེས་སྤངས་པ་དང་། །
གཞན་སེམས་འཛིན་པའི་ངོ་སྲུང་སྤངས་པ་སྟེ། །
འདི་དང་སུ་ལྡན་དམ་ཆོས་ཚུལ་བཞིན་འོང་། །
ཞེས་དང་། དེ་ལྟར་ཚེ་འདིའི་སྣང་བ་ཐམས་ཅད་སྤངས་ཤིང་མི་མེད་དབེན་པའི་
གནས་སུ་རང་ཉིད་གཅིག་པུར་བསྡད་ནས་ཚེ་འདིར་འཇའ་ལུས་མཁའ་སྤྱོད་ཀྱི་ཞིང་དུ་
བགྲོད་པར་བྱེད་པའི་སྐྱེས་བུ་དམ་པ་དེ་ནི། སྲིད་པའི་བདེ་འབྱོར་ཀུན་ལ་ཡིད་གཏད་
སྤངས་ནས་རང་སྣང་འོག་མིན་གྱི་ཞིང་དུ་མངོན་པར་སངས་རྒྱས་ཤིང་རྟག་ཁྱབ་ལྷུན་
གྲུབ་རྒྱུན་མི་ཆད་པར་འགྲོ་བའི་དོན་མཛད་པར་བྱེད་པ་ཡིན་ཏེ།
སེམས་ཉིད་ངལ་གསོ་ལས་ཀྱང་། །
དམ་པ་རྣམས་དང་འཕྲད་ཅིང་ཆོས་རབ་ཐོས། ། །
ས་དང་ལམ་དང་གཟུངས་དང་ཏིང་ངེ་འཛིན། །
སྣ་ཚོགས་ཡོན་ཏན་འབྱོར་པས་ཡོངས་གང་ཞིང་། །
འགྲོ་ལ་ཞི་བདེའི་དགའ་སྟོན་འགྱེད་པ་ཡིན། །
ཞེས་དང་། དེ་ལྟར་འགྲོ་བའི་དོན་ལ་བརྩོན་པར་བྱེད་པའི་རྒྱལ་སྲས་བྱང་ཆུབ་
སེམས་དཔའ་རྣམས་ཀྱིས་ནི། གཞན་གྱིས་རང་ལ་ལོག་སྒྲུབ་བྱས་ཀྱང་དེ་དག་ལ་སྡང་བར་
མི་བྱ་བར་ཕན་པར་འདོད་པའི་བསམ་པ་ལ་བརྩོན་པར་བྱེད་དགོས་པ་ཡིན་ཏེ།
དེ་ཉིད་ལས་ཀྱང་།
གཞན་གྱིས་མི་སྙན་བརྗོད་ནའང་དེ་བཟློག་ཅིང་། །
ནུས་པ་མེད་ན་སླར་ཡང་ཡོན་ཏན་བསམ། །
25]



ཞལ་གདམས་བསྡུས་འགྲེལ་སྐོར།
རྣ་བ་དག་ཅིང་སྙིང་རྗེ་ཕན་པ་བསྒྲུབ། །
དེ་མི་བསྟེན་པ་བག་ཕེབས་སྨྲ་བ་མིན། །
ཞེས་དང་། །དེ་ལྟར་བཟོད་སྒོམ་བྱེད་པ་ཡིན་ལ། དེ་ཡི་ཕྱིར་ན། གཞན་གྱིས་ཡིད་
དུ་མི་འོང་བའི་ཚིག་རྩུབ་སོགས་སྤོང་བ་དེ་ནི་རྒྱལ་སྲས་བྱང་ཆུབ་སེམས་དཔའ་རྣམས་
ཀྱིས་ལག་ཏུ་ལེན་པར་བྱ་བ་ཡིན་ཞེས་པ་ནི་ནམ་ཡང་རྩུབ་མོའི་ཚིག་སྨྲ་བར་བྱས་ན་
རྒྱལ་སྲས་ཀྱི་སྤྱོད་པ་ཉམས་པ་ཡིན་པས་གཞན་གྱི་ཡིད་དུ་མི་འོང་བའི་ཚིག་སོགས་སྤང་
དགོས་པར་བསྟན་པ་ཡིན་ནོ། ། །
ཉོན་མོངས་གོམས་ན་གཉེན་པོས་བཟློག་དཀའ་བས། །
དྲན་ཤེས་སྐྱེས་བུས་གཉེན་པོའི་མཚོན་བཟུང་ནས། །
ཆགས་སོགས་ཉོན་མོངས་དང་པོ་སྐྱེས་མ་ཐག །
འབུར་འཇོམས་བྱེད་པ་རྒྱལ་སྲས་ལག་ལེན་ཡིན། །
ཞེས་གསུངས་སོ། །དེའི་དོན། སྤྱིར་སེམས་ཅན་སུ་ཞིག་ཡིན་ན་ཡང་ཚེ་རབས་
འཁོར་བ་ཐོག་མེད་ནས་ལས་དང་ཉོན་མོངས་པ་སྟོབས་ཆེ་ཞིང་དེ་ལ་ཡུན་རིང་གོམས་
ཆེ་བར་གྱུར་ན་གཉེན་པོས་ཀྱང་ཤིན་ཏུ་བཟློག་པར་དཀའ་བས་རང་བཞིན་དུ་ཤེས་ནས་
རྒྱུན་དུ་རང་རྒྱུད་ལ་དྲན་པ་དང་ཤེས་བཞིན་ནམ་སྐྱེས་བུས་གཉེན་པོའི་མཚོན་ཆ་བཟུང་
ནས་དེ་ཉིད་བཟློག་པར་བྱེད་པའི་ཐབས་ལ་བརྩོན་པར་བྱ་དགོས། ཕྱིར་བཟློག་པར་བྱ་
བའི་ལས་ཉོན་མ་རིག་པ་དེ་དག་ནི་དང་པོ་གང་ནས་བྱུང་བ་ཡིན་ནོ་ཞེ་ན། དེ་ནི་ཕྱི་ནས་
རང་ལ་གནོད་པར་བརྩམས་པ་ལས་བྱུང་བ་མ་ཡིན་ཏེ། དེ་ནི་ནང་གི་མ་རིག་པའི་བདེན་
འཛིན་ལས་བྱུང་བ་ཡིན་ནོ། །འོ་ན་ནང་གི་བདག་འཛིན་དེ་ཉིད་རྒྱུ་གང་ལས་བྱུང་བ་



ཧི་མ་ལའི་རིག་མཛོད་ཆེན་མོ།
ཡིན་ནོ་ཞེ་ན། དེ་ནི་ཐོག་མ་ནས་རང་རྒྱུད་ན་བདེན་འཛིན་དེ་ཉིད་ཆུ་དང་བརླན་མེ་
དང་ཚ་བ་བཞིན་དུ་སྙིང་ནང་དུ་ཚང་བཅས་ནས་ཞུགས་ཡོད་པ་དང་། གཙོ་བོ་གང་ལས་
བྱུང་ན་རང་རྒྱུད་ན་ཉམས་རྟོགས་ཀྱི་ཡོན་ཏན་མེད་པའི་སྐྱོན་དང་ཡུལ་རྐྱེན་ངན་པ་
འབའ་ཞིག་ལས་བྱུང་བ་ཡིན་པར་ཤེས་དགོས་པ་ཡིན་ནོ། །འོ་ན་ཉམས་རྟོགས་མེད་པའི་
སྐྱོན་ལས་ཇི་ལྟར་བྱུང་བ་ཡིན་ནོ་ཞེ་ན། དེ་ནི་འདི་ལྟར་ཡིན་ཏེ། རང་རྒྱུད་ན་འདོད་པའི་
ཡོན་ཏན་ལྔ་ལ་ཆགས་པ་དང་ཞེན་པ་མེད་པར་མ་གྱུར་པ་དེ་སྲིད་དུ་ཕྱིའི་གཟུགས་སྒྲ་དྲི་
རེག་བྱ་སོགས་ལ་བདེན་པར་བཟུང་ནས། དེ་ལ་རྟག་ཏུ་ཕྱིན་ཅི་ལོག་གི་བློ་སྡུག་བསྔལ་ལ་
བདེ་བར་རློམ་ནས་མུན་པའི་གནས་སུ་བྱིང་བ་ཡིན་ནོ། །འོ་ན་ཕྱིའི་དངོས་པོ་ལས་ཇི་
ལྟར་བྱུང་བ་ཡིན་ནོ་ཞེ་ན། དེ་ནི་འདི་ལྟར་ཡིན་ཏེ། ཕྱི་ཚོགས་དྲུག་གི་སྣང་བ་འདི་རྣམས་
ཇི་ལྟར་བདེན་པར་བཟུང་བ་དེ་སྲིད་དུ་ཞེན་ཆགས་ཆེ་རུ་འགྱུར་བའི་རྒྱུ་ཉིད་དུ་གྱུར་པ་
དང་། འདི་ལ་ལོངས་ཇི་ལྟར་སྤྱད་པ་དེ་སྲིད་དུ་ཡུལ་ལ་མངོན་པར་དགའ་ཞིང་དེ་ཡི་
དབང་གིས་འཁོར་བར་འཁྱམས་པ་ཡིན་པར་ཤེས་དགོས་པ་ཡིན་ནོ། །དེ་ལྟ་བུའི་ལས་
དང་ཉོན་མོངས་པའི་ཚོགས་འདི་རྣམས་ནམ་རྒྱུད་ལ་སྐྱེ་བར་གྱུར་བའི་ཚེ་ན། དེ་ཉིད་
ཆགས་སོགས་ཉོན་མོངས་དང་པོ་སྐྱེས་མ་ཐག་ཏུ་སྐད་ཅིག་ཙམ་ཡང་མི་འདུག་པར་
བདག་མེད་རྟོགས་པའི་ཤེས་རབ་ཀྱིས་འབུར་འཇོམས་བྱེད་པ་དེ་ནི། རྒྱལ་སྲས་བྱང་ཆུབ་
སེམས་དཔའ་རྣམས་ཀྱི་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་རང་
རྒྱུད་ལ་ཉོན་མོངས་པ་སོགས་ཡུན་རིང་གོམས་ཆེ་ན་གཉེན་པོས་ཤིན་ཏུ་བཟློག་པར་
དཀའ་བས་དྲན་ཤེས་ཀྱིས་གཉེན་པོའི་མཚོན་ཆ་བཟུང་ནས་སྤང་དགོས་པར་བསྟན་པ་
ཡིན་ནོ། །



ཞལ་གདམས་བསྡུས་འགྲེལ་སྐོར།
མདོར་ན་གང་དུ་སྤྱོད་ལམ་ཅི་བྱེད་ཀྱང་། །
རང་གི་སེམས་ཀྱི་གནས་སྐབས་ཅི་འདྲ་ཞེས། །
རྒྱུན་དུ་དྲན་དང་ཤེས་བཞིན་ལྡན་པ་ཡིས། །
གཞན་དོན་སྒྲུབ་པ་རྒྱལ་སྲས་ལག་ལེན་ཡིན། ། །
ཞེས་གསུངས་སོ། །དེའི་དོན། སྤྱིར་སྐྱེ་བོ་མཆོག་དམན་སུ་ཞིག་ཡིན་ཡང་རང་རང་
གི་རྟག་ཏུ་དྲན་ཤེས་བསྟེན་ཅིང་དགེ་སྡིག་བླང་དོར་གྱི་གནས་ལ་ཅི་ནུས་སུ་བརྩོན་པར་
བྱེད་པ་ནི་ཤིན་ཏུ་གལ་ཆེ་བའི་གནས་སུ་གྱུར་པ་དང་། མ་ཟད་ད་ལྟ་ཕྱིའི་ཁོར་ཡུག་དང་
ནང་སེམས་ཁམས་སོགས་བསྐལ་བ་སྔར་དང་མི་འདྲ་བར་ཉིན་རེ་བཞིན་དུ་འགྱུར་ནས་
འགྲོ་བཞིན་ཡོད་པ་དང་། ད་དུང་མུ་མཐུད་ནས་མི་རྣམས་ཀྱི་སེམས་ཀྱི་བདེ་སྡུག་སོགས་
སྔར་ལས་ཀྱང་ཇེ་ངན་དུ་གྱུར་ནས་འགྲོ་བ་དེ་ནི་སྨོས་མ་དགོས་པ་ལྟ་བུ་རེད། འདི་དག་
ཐམས་ཅད་ཀྱི་རྒྱུའི་གཙོ་བོ་ནི་སེམས་ཀྱི་ཞི་བདེ་བླ་ན་མེད་པའི་དམ་ཆོས་ཟབ་མོ་དག་གི་
གནས་ལུགས་ཇི་བཞིན་མ་རྟོགས་པའི་སྐྱོན་དང༌། མ་ཟད་རྒྱུན་དུ་དྲན་ཤེས་མེད་པའི་
དབང་གིས་བྱུང་བ་ཁོ་ན་ཡིན་པར་ཤེས་དགོས་པ་ཡིན། མདོར་ན་དུས་དང་གནས་སྐབས་
ཐམས་ཅད་གང་དུ་ཡང་རང་རང་གི་སྤྱོད་ལམ་རྣམ་པ་བཞི་བོ་འདི་ཡི་སྐབས་སུ་བྱ་བ་ཅི་
ཞིག་བྱེད་པར་བྱས་ཀྱང་། དེ་ཚེ་བློ་ཁ་ནང་དུ་ལོག་ནས་རང་གི་ལུས་དང་སེམས་ཀྱི་སྤྱོད་
ལམ་རྣམས་དགེ་དང་མི་དགེ་སོགས་གནས་སྐབས་ཅི་འདྲ་ཡིན་ཞེས་རང་གིས་རང་ལ་
གདམས་ཤིང་བརྟགས་པར་བྱས་ནས་སྐྱོན་རྣམས་སྤངས་པ་དང་ཡོན་ཏན་རྣམས་དང་
དུ་བླངས་བས་རྒྱུན་དུ་དྲན་དང་ཤེས་བཞིན་ལྡན་པ་དེ་ཡི་ངང་ནས་རྟག་ཏུ་གཞན་དོན་
བརྩོན་པར་བྱས་ན་མཐར་དོན་གཉིས་ལྷུན་གྲུབ་ཀྱི་ས་ལ་ཕྱིན་པར་འགྱུར་བ་ཡིན་ཏེ།
254



ཧི་མ་ལའི་རིག་མཛོད་ཆེན་མོ།
མན་ངག་མཛོད་ལས་ཀྱང་།
གཞན་དོན་རྫོགས་པའི་བྱང་ཆུབ་སེམས་མི་གཏོང་། །
ཐུབ་པའི་བསྟན་པ་དམ་པའི་ཆོས་མི་གཏོང་། །
འཁོར་བར་འཁྱམས་པའི་སེམས་ཅན་བློས་མི་གཏོང་། །
སྒྲིབ་སྦྱོང་སྙིང་པོ་དགེ་བའི་རྩ་མི་གཏོང་། །
ལམ་འདྲེན་བླ་མ་ཡི་དམ་ལྷ་མི་གཏོང་། ། །
འཕགས་ལམ་ས་སྦྱོང་མཐོན་པོའི་ལམ་མི་གཏོང་། ། །
ཞེས་དང་། །དེ་ལྟར་གཞན་དོན་ལ་བརྩོན་པར་མཛད་པའི་རྒྱལ་སྲས་རྣམས་ཀྱིས་
གཞན་དོན་མཛད་པ་ལ་དགའ་ཞིང་སྤྲོ་བའི་སྒོ་ནས་འཇུག་པར་མཛད་པ་ཡིན་ཏེ།
ཆོས་བཞི་ལས་ཀྱང་།
འདི་ལྟར་འགྲོ་ཀུན་བདག་གི་ཕ་དང་མ། །
གཉེན་དང་རྩ་ལག་ཕན་གདགས་ཞིང་ཡིན་ལ། །
བདག་ཀྱང་གཞན་དོན་བྱང་ཆུབ་སེམས་བསྐྱེད་པས། །
འགྲོ་བའི་དོན་དུ་དགེ་བ་བསྒྲུབ་པར་བྱ། །
ཞེས་དང་། དེ་བཞིན་དུ་ནམ་ཡང་ཐེག་པ་དམན་པའི་ཉན་ཐོས་དང་སོ་སྐྱེ་ཐ་
མལ་བ་ལྟ་བུ་ཞིག་མ་ཡིན་པར་རང་དོན་གྱི་འཁྲི་བ་བཅད་ནས་སེམས་ཅན་གཅིག་གི་
དོན་དུ་དམྱལ་བ་མནར་མེད་དུ་འཇུག་པར་བྱེད་དགོས་ཀྱང་སྐྲག་དོགས་མེད་པར་
གཞན་དོན་འབའ་ཞིག་སྒྲུབ་པར་བྱེད་པ་དེ་ནི་རྒྱལ་སྲས་བྱང་ཆུབ་སེམས་དཔའ་རྣམས་
ཀྱིས་ལག་ཏུ་ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་རྟག་ཏུ་སྤྱོད་ལམ་རྣམ་པ་
255



ཞལ་གདམས་བསྡུས་འགྲེལ་སྐོར།
བཞིའི་སྐབས་སུ་གཞན་དོན་སྒྲུབ་པ་ལ་བརྩོན་དགོས་པར་བསྟན་པ་ཡིན་ནོ། །
དེ་ལྟར་བརྩོན་པས་བསྒྲུབ་པའི་དགེ་བ་རྣམས། ། །
མཐའ་ཡས་འགྲོ་བའི་སྡུག་བསྔལ་བསལ་བྱའི་ཕྱིར། །
འཁོར་གསུམ་རྣམ་པར་དག་པའི་ཤེས་རབ་ཀྱིས། །
བྱང་ཆུབ་བསྔོ་བ་རྒྱལ་སྲས་ལག་ལེན་ཡིན། ། །
ཞེས་གསུངས་སོ། །དེའི་དོན། སྤྱིར་ཐེག་པ་གསུམ་གྱི་ལམ་ལ་ཞུགས་པར་མཛད་
པའི་ཉན་ཐོས་དང་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ནི༔ རང་རང་གི་ཟག་
བཅས་དང་ཟག་མེད་ཀྱི་དགེ་ཚོགས་ཇི་སྙེད་ཅིག་བྱས་པ་རྣམས་དང་། མ་ཟད་སྔོན་བྱོན་
དུས་གསུམ་གྱི་རྒྱལ་བ་རྫོགས་པའི་སངས་རྒྱས་རྣམས་ཀྱིས་གཞན་དོན་དུ་དགེ་ཚོགས་ཅི་
མཛད་ཐམས་ཅད་གཅིག་ཏུ་སྡོམ་ཞིང་གཞན་དོན་དུ་བསྔོ་བར་བྱེད་དགོས། དེ་ཉིད་ཇི་
ལྟ་བུའི་ཚུལ་དུ་བསྔོ་བར་བྱེད་དགོས་སོ་ཞེ་ན། དེ་ཉིད་བསྔོ་ཚུལ་ནི། དང་པོ་དགེ་བ་ཅི་
བྱས་ཐམས་ཅད་ཚེ་འདིར་རང་རང་གི་ཁ་གསོ་སྤྱད་ཙམ་དང་། ཡང་ན་ལུས་ལ་ན་ཚ་
ཕྱུགས་ལ་གོད་ཁ་མི་འབྱུང་བའི་ཕྱིར་དང་། ཡང་ན་རང་ཉིད་གཅིག་པུས་ཕྱི་མར་ངན་
སོང་གི་སྡུག་བསྔལ་ཙམ་ཞིག་མི་མྱོང་བའི་ཕྱིར་དང་། ཡང་ན་མངོན་མཐོ་ལྷ་མིའི་གོ་
འཕང་ཙམ་ཐོབ་པའི་ཆེད་དུ་བསྔོ་བར་བྱ་མི་རིག་པ་ཡིན་པའི་ཕྱིར་རོ། །དེ་ལྟར་བསྔོས་ན་
དགེ་བ་ཡང་དག་ཡིན་མིན་གང་དུ་འགྱུར་རོ་ཞེ་ན། འཇིག་སྐྱོབས་དང་ལེགས་སྨོན་གྱི་
དགེ་བ་མ་གཏོགས་སངས་རྒྱས་ཐོབ་པའི་དགེ་བ་ཉིད་དུ་མི་འགྱུར་བར་ཤེས་དགོས་པ་
ཡིན་ནོ། །འོ་ན་སོ་སྐྱེས་ཐ་མལ་དག་གིས་དགེ་བ་རྣམས་ཇི་ལྟར་བསྔོ་བར་བྱེད་དགོས་སོ་
ཞེ་ན། དེ་དག་གིས་ནི་སངས་རྒྱས་དང་བྱང་ཆུབ་སེམས་དཔའ་དག་གིས་བསྔོ་བ་ལྟར་མ་
）



ཧི་མ་ལའི་རིག་མཛོད་ཆེན་མོ།
ཤེས་ཀྱང་། རང་རང་གི་དགེ་བ་ཅི་བྱས་རྣམས་བསྔོ་བ་བྱེད་པའི་ཚེ་ན། དམིགས་པ་རྩེ་
གཅིག་ཏུ་གཏད་ནས་རྒྱལ་དང་རྒྱལ་སྲས་འཕགས་པ་དག་གིས་བསྔོ་བ་ལྟར་ཡིད་ལ་
བླངས་ནས་བསྔོ་བར་བྱས་ན། རང་རང་གི་དགེ་བ་རྣམས་དེ་དང་རྗེས་མཐུན་པ་ཞིག་
འགྱུར་བར་གསུངས་པ་ཡིན་པས་དེ་ལྟར་བསྔོ་དགོས་པར་བསྟན་པ་ཡིན་ནོ། །གོང་དུ་
བཤད་པ་དེ་ལྟར་བརྩོན་པས་བསྒྲུབ་པའི་དུས་གསུམ་དུ་བསགས་པའི་དགེ་བ་རྣམས་ནི།
མཐའ་ཡས་འགྲོ་བའི་སྡུག་བསྔལ་རྣམས་བསལ་བའི་ཕྱིར། འཁོར་གསུམ་རྣམ་པར་དག་
པའི་ཤེས་རབ་ཀྱི་སྟོབས་ཀྱིས་སེམས་ཅན་ཐམས་ཅད་བླ་མེད་རྫོགས་པའི་སངས་རྒྱས་ཀྱི་
གོ་འཕང་ཐོབ་པའི་ཆེད་དུ་བསྔོ་བར་མཛད་པ་དང་། དེ་ལྟར་བསྔོ་བའི་ཚེ་ན་བསྔོ་བ་
དུག་ཅན་དུ་མ་སོང་བར་བྱང་ཆུབ་ཐོབ་པའི་ཆེད་དུ་བསྔོ་དགོས་པ་ཡིན་ཏེ།
ཞི་བ་ལྷས་ཀྱང་།
བདག་གིས་བྱང་ཆུབ་སྤྱོད་པ་ལ། །
འཇུག་པ་རྣམ་པར་བརྩམ་པ་ཡི། །
དགེ་བ་གང་དེས་འགྲོ་བ་ཀུན། །
བྱང་ཆུབ་སྤྱོད་ལ་འཇུག་པར་ཤོག །
ཅེས་དང་། དེ་ལྟར་སྨོན་ལམ་འདེབས་པར་བྱེད་པའི་ཚེ་ན། རེ་འགའ་ཙམ་ཞིག་
གི་ཆེད་དུ་མ་ཡིན་པར་མཐའ་ཡས་པའི་འགྲོ་བ་མཐའ་དག་སྡུག་བསྔལ་ལས་གྲོལ་བའི་
ཐབས་ལ་བརྩོན་ཞིང་སྨོན་པར་བྱེད་དགོས་པ་ཡིན་ཏེ།
བཟང་སྤྱོད་ལས་ཀྱང་།
ནམ་མཁའི་མཐའ་ཐུག་གྱུར་པ་ཅི་ཙམ་པར། །
25



ཞལ་གདམས་བསྡུས་འགྲེལ་སྐོར།
སེམས་ཅན་མ་ལུས་མཐའ་ཡས་དེ་བཞིན་ཏེ། །
ཇི་ཙམ་ལས་དང་ཉོན་མོངས་མཐར་གྱུར་པ། །
བདག་གི་སྨོན་ལམ་མཐའ་ཡང་དེ་ཙམ་མོ། །
ཞེས་དང་། དེ་བཞིན་དུ་ནམ་ཡང་དུས་གསུམ་དུ་བསགས་པའི་དགེ་བའི་ཚོགས་
རྣམས་འཁོར་གསུམ་རྣམ་དག་གི་ངང་ནས་གཞན་དོན་དུ་བསྔོ་བར་བྱེད་དགོས་པ་ཡིན་ཏེ།
ཆོས་བཞི་ལས་ཀྱང་། །
དགེ་བ་འདི་ཡིས་བདག་དང་འགྲོ་བ་ཀུན། །
ཚེ་འདིར་སྲིད་པའི་རི་བོ་ཕྱིར་བསྙིལ་ནས། །
བྱང་ཆུབ་ཞི་བ་རྡུལ་བྲལ་མཆོག་ཐོབ་སྟེ། །
རང་གཞན་དོན་གཉིས་རྫོགས་པའི་སངས་རྒྱས་ཤོག །
ཅེས་དང་། དེ་ལྟར་སྨོན་པར་བྱས་ན་ཚེ་འདིར་སངས་རྒྱས་ཐོབ་པར་འགྱུར་བ་
ཡིན་ཏེ།
སེམས་ཉིད་ངལ་གསོ་ལས་ཀྱང་།
དགེ་བ་དེ་ཡིས་སྲིད་པའི་སེམས་ཅན་རྣམས། །
མ་ལུས་ཉེར་ཞིའི་གོ་འཕང་མཆོག་ཐོབ་ནས། །
སྐུ་དང་ཡེ་ཤེས་འདུ་འབྲལ་མེད་པ་ཡིས། །
ཕྱོགས་དུས་ཀུན་ཏུ་བཀྲ་ཤིས་བྱེད་པར་ཤོག །
ཅེས་དང་།
མན་ངག་མཛོད་ལས་ཀྱང་། །
58



ཧི་མ་ལའི་རིག་མཛོད་ཆེན་མོ།
འགྲོ་བའི་དོན་དུ་དགེ་བ་བསྒྲུབ་པར་བྱ། །
ཞེས་དང་། དེ་བཞིན་དུ་ནམ་ཡང་ཐེག་པ་དམན་པའི་ཉན་ཐོས་དང་སོ་སྐྱེ་ཐ་
མལ་བ་ལྟ་བུ་ཞིག་མ་ཡིན་པར་རང་དོན་གྱི་འཁྲི་བ་བཅད་ནས། གཞན་དོན་དུ་དགེ་བ་
བསྒྲུབས་ནས་དགེ་ཚོགས་ཇི་སྙེད་རྣམས་སེམས་ཅན་ཐམས་ཅད་བླ་མེད་བྱང་ཆུབ་ཀྱི་གོ་
འཕང་ཐོབ་པའི་ཕྱིར་དུ་བསྔོ་བ་ནི་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་ལག་ཏུ་
ལེན་པར་བྱ་བ་ཡིན་ཞེས་པའི་དོན་སླར་བསྡུས་ན་དགེ་ཚོགས་མ་ལུས་གཞན་དོན་དུ་
བསྔོ་དགོས་པར་བསྟན་པ་ཡིན་ནོ། །
མདོ་རྒྱུད་བསྟན་བཅོས་རྣམས་ལས་གསུང་བའི་དོན། །
དམ་པ་རྣམས་ཀྱི་གསུང་གི་རྗེས་འབྲངས་ནས། །
རྒྱལ་སྲས་རྣམས་ཀྱི་ལག་ལེན་སུམ་ཅུ་བདུན། །
རྒྱལ་སྲས་ལམ་ལ་སློབ་འདོད་དོན་དུ་བཀོད། །
ཅེས་གསུངས་སོ། །དེའི་དོན། སྔོན་བྱོན་གྱི་སངས་རྒྱས་རྣམས་དང་དེའི་རྗེས་སུ་
འཇུག་པར་མཛད་པའི་སྒྲུབ་རྒྱུད་ཤིང་རྟ་བརྒྱད་སོགས་ཀྱི་དམ་པ་རྣམས་ཀྱིས་གསུངས་
པའི་མདོ་རྒྱུད་མན་ངག་སོགས་ཀྱི་གནས་ལུགས་ཇི་བཞིན་སྟོན་པར་མཛད་པའི་བསྟན་
བཅོས་རྣམས་ལས་གསུངས་པའི་ཚིག་དོན་མ་ནོར་བར་བསྟན་པ་དང༌། དམ་པ་དེ་དག་
རྣམས་ཀྱི་གསུང་གི་རྗེས་སུ་འབྲངས་པར་བྱས་ནས་རྒྱལ་སྲས་རྣམས་ཀྱིས་ལག་ལེན་སུམ་
ཅུ་སོ་བདུན་འདི་ཉིད་ནི། ལས་དང་པོ་བ་རྒྱལ་སྲས་བྱང་ཆུབ་སེམས་དཔའི་ལམ་ལ་སློབ་
པར་འདོད་པ་དེ་དག་གི་དོན་དུ་བཀོད་པར་མཛད་པ་ཡིན་ཞེས་པའི་དོན་སླར་མདོར་
བསྡུས་ན་ལག་ལེན་སུམ་ཅུ་སོ་བདུན་མ་འདི་ཉིད་རང་བཟོ་མ་ཡིན་པར་དམ་པ་དག་གི་
59



ཞལ་གདམས་བསྡུས་འགྲེལ་སྐོར།
རྗེས་སུ་འབྲངས་ནས་བཀོད་པར་བསྟན་པ་ཡིན་ནོ། །
བློ་གྲོས་དམན་ཞིང་སྦྱངས་པ་ཆུང་བའི་ཕྱིར། །
མཁས་པ་དགྱེས་པའི་སྡེབ་སྦྱོར་མ་མཆིས་ཀྱང་། །
མདོ་དང་དམ་པའི་གསུང་ལ་བརྟེན་པའི་ཕྱིར། །
རྒྱལ་སྲས་ལག་ལེན་འཁྲུལ་མེད་ལེགས་པར་སེམས། །
ཞེས་གསུངས་སོ། །དེའི་དོན། རྩོམ་པ་པོ་ཁོང་ནི་བློ་གྲོས་དམན་ཞིང་གཞུང་ལུགས་
ལ་སྦྱངས་པ་ཆུང་བའི་ཕྱིར་ན། རང་ལ་མཁས་པ་རྣམས་ཐུགས་དགྱེས་པར་བྱེད་པའི་སྙན་
ངག་དང་མངོན་བརྗོད་ལ་སོགས་པའི་སྡེབ་སྦྱོར་མ་མཆིས་ཀྱང་། འདི་ཉིད་རང་བཟོ་དང་
ཕོ་ཚོད་ཀྱི་སྒོ་ནས་བྱས་པ་མ་ཡིན་པར་མདོ་དང་དམ་པའི་གསུང་ལ་བསྟེན་པའི་སྒོ་ནས་
བྲིས་པ་ཡིན་པས་ཕྱིར་ན་རྒྱལ་སྲས་ལག་ལེན་འཁྲུལ་མེད་ལེགས་པར་དུ་གནས་པ་ཞིག་
ཡིན་པར་བསམ་ཞེས་པའི་དོན་སླར་བསྡུས་ན་མདོ་དང་དམ་པའི་གསུང་ལ་བརྟེན་ནས་
བྲིས་པ་ཡིན་པས་འདི་ཉིད་འཁྲུལ་མེད་ཀྱི་བསྟན་བཅོས་ཕུན་སུམ་ཚོགས་པ་ཞིག་ཡིན་
པར་བསྟན་པ་ཡིན་ནོ། ། །
འོན་ཀྱང་རྒྱལ་སྲས་སྤྱོད་པ་རླབས་ཆེན་རྣམས། །
བློ་དམན་བདག་འདྲའི་གཏིང་དཔག་དཀའ་བའི་ཕྱིར། །
འགལ་དང་མ་འབྲེལ་ལ་སོགས་ཉེས་པའི་ཚོགས། །
དམ་པ་རྣམས་ཀྱིས་བཟོད་པར་མཛད་དུ་གསོལ། ། །
ཞེས་གསུངས་སོ། །དེའི་དོན། འོན་ཀྱང་ཐེག་པ་ཆེན་པོའི་རྒྱལ་སྲས་བྱང་ཆུབ་
སེམས་དཔའ་རྣམས་ཀྱི་སྤྱོད་པ་རླབས་ཆེན་རྣམས་ནི། བློ་དམན་བདག་འདྲས་དེ་ཡི་དོན་
2titj



ཧི་མ་ལའི་རིག་མཛོད་ཆེན་མོ།
གཏིང་དཔག་དཀའ་བའི་ཕྱིར་ན། འདིའི་ཚིག་དང་དོན་ལ་འགལ་བ་དང་སྔ་ཕྱི་མ་
འབྲེལ་བ་ལ་སོགས་ཉེས་པའི་ཚོགས་ཀུན་སྐྱེས་བུ་དམ་པ་རྣམས་ཀྱིས་བཟོད་པར་མཛད་
དུ་གསོལ་ཞེས་པའི་དོན་སླར་བསྡུས་ན་བསྟན་བཅོས་འདི་ཉིད་ཀྱི་ཚིག་དོན་ཀུན་ལ་
འགལ་བ་མཆིས་ན་བཟོད་པར་གསོལ་ཞེས་བཟོད་པར་མཛད་པ་བསྟན་པ་ཡིན་ནོ། །
དེ་ལས་བྱུང་བའི་དགེ་བས་འགྲོ་བ་ཀུན། ། །
དོན་དམ་ཀུན་རྫོབ་བྱང་ཆུབ་སེམས་མཆོག་གིས། །
སྲིད་དང་ཞི་བའི་མཐའ་ལ་མི་གནས་པར། །
སྤྱན་རས་གཟིགས་མགོན་དེ་དང་མཚུངས་པར་ཤོག །
ཅེས་གསུངས་སོ། །དེའི་དོན། དེ་ལས་བྱུང་བའི་དུས་གསུམ་དུ་བསགས་པའི་དགེ་
བའི་ཚོགས་དང༌། རྒྱལ་དང་རྒྱལ་སྲས་འཕགས་པ་རྣམས་ཀྱིས་དམིགས་བཅས་དམིགས་
མེད་ཀྱི་དགེ་ཚོགས་རྣམས་མཐའ་ཡས་པའི་འགྲོ་བ་ཀུན་སྡུག་བསྔལ་གསུམ་གྱི་གནས་
ལས་གྲོལ་བར་བྱ་བའི་ཕྱིར་དུ་ནི། དོན་དམ་ཀུན་རྫོབ་བྱང་ཆུབ་ཀྱི་སེམས་མཆོག་གིས་
འཁོར་གསུམ་དམིགས་པ་མེད་པའི་ངང་ནས་སྲིད་པ་འཁོར་བ་དང་ཞི་བའི་མཐའ་གང་
ལ་ཡང་མི་གནས་པའི་སྤྱན་རས་གཟིགས་འགྲོ་བ་མགོན་མེད་ཀྱི་སེམས་ཅན་རྣམས་ལ་
མགོན་མཛད་པའི་མགོན་པོ་དེ་དང་བསྐལ་བ་མཉམ་པའམ་ཡོན་ཏན་མཚུངས་པར་
ཤོག་ཅིག་ཅེས་པའི་དོན་སླར་བསྡུས་ན་བྱང་ཆུབ་མཆོག་ཏུ་སེམས་བསྐྱེད་པ་དང་བསོད་
ནམས་ཀྱི་མཐུ་ལས་སྤྱན་རས་གཟིགས་དང་སྐལ་བ་མཉམ་པར་བསྟན་པ་ཡིན་ནོ། །ཅེས་
པ་འདི་ནི་རང་གཞན་ཀུན་ལ་ཕན་པའི་དོན་དུ་ལུང་དང་རིགས་པ་སྨྲ་བའི་བཙུན་པ་
ཐོགས་མེད་ཀྱིས་དངུལ་ཆུའི་རིན་ཆེན་ཕུག་ཏུ་སྦྱར་བའོ། །



ཞལ་གདམས་བསྡུས་འགྲེལ་སྐོར། -
བཟང་ངན་ལས་ཀྱི་འབྲེལ་བའི་སེམས་ཅན་ཀུན། །
ལས་ཉོན་འཁྲུལ་བའི་དབང་དུ་མི་འཁྱམས་པར། །
བྱང་ཆུབ་སྤྱོད་ལ་ཚུལ་བཞིན་འཇུག་བྱས་ཏེ། །
མཐའ་ཡས་འགྲོ་བའི་དོན་ཆེན་འགྲུབ་པར་ཤོག །
བདག་དང་བདག་འདྲའི་བློ་དམན་སྐྱེ་བོ་ཡིས། །
འདི་འདྲའི་ཟབ་རྒྱའི་ཆོས་རྣམས་རྟོགས་དཀའ་བས། །
འདི་ལ་མ་རྟོགས་ལོག་རྟོག་ཅི་མཆིས་ཀུན། །
རྩ་གསུམ་ལྷ་དང་སྲུང་མའི་སྤྱན་ལམ་བཤགས། །
ཞེས་པ་འདི་ཉིད་རྫ་བསོད་ནམས་དར་རྒྱས་ཀྱིས་གསེར་ལྗོངས་བླ་མ་རུང་ནས་
སྦྱར་བའོ། །འདི་ཡི་ཚིག་སྦྱོར་ཀུན་ལ་འགལ་བ་ཅི་མཆིས་ཐམས་ཅད་མཁྱེན་ལྡན་དག་གི་
སྤྱན་ལམ་དུ་མཐོལ་ཞིང་བཤགས་པར་བགྱིའོ། །དགེའོ། །དགེའོ། །དགེའོ། །བཀྲ་ཤིས་པར་
གྱུར་ཅིག། །།
262



ཧི་མ་ལའི་རིག་མཛོད་ཆེན་མོ།
༄༅། །ཀླ་ཀློའི་མུན་སེལ་ཉི་མ་ཡི་ཟིན་བྲིས་ཆོས་རྗེ་བླ་མ་པདྨ་ཆོས་
དབྱིངས་ཁྱབ་བརྡལ་གྱི་ཞལ་ལུང་མན་ངག་ནོར་བུའི་
མཛོད་ཁང་ཞེས་བྱ་བ་བཞུགས་སོ། །
ན་མོ་གུ་རུ་ཡེ།
ཡེ་ཐོག་གདོད་མའི་མགོན་པོ་ཀུན་ཏུ་བཟང་། །
དེར་སྣང་མ་འགག་རོལ་པ་ལོངས་སྤྱོད་རྫོགས། །
གང་འདུལ་འགྲོ་ལ་མ་ལྟར་བྱམས་མཛད་པའི། །
སྐུ་གསུམ་ཀུན་འདུས་བླ་མར་ཕྱག་འཚལ་ལོ། ། །
བློ་གྲོས་དམན་ཞིང་སྦྱངས་པ་ཆུང་བའི་ཕྱིར། །
མཁས་པ་མཉེས་པའི་སྡེབ་སྦྱོར་མ་མཆིས་ཀྱང་། །
དཔལ་ལྡན་བླ་མའི་གསུང་གི་ཆ་ཤས་ཙམ། ། །
རང་བློ་དགེ་ལ་གོམས་ཕྱིར་འདི་བརྩམས་བྱ། །
དེ་ཡང་མ་གྱུར་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་
ཅད་རྣམ་མཁྱེན་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་
པོ་ཆེ་དེ་ཉིད་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་འདི་ཉིད་གསན་ནས་ཀྱང་
ཉམས་སུ་ལེན་པར་བགྱིའོ་སྙམ་པའི་སྒོ་ནས་གསན་འཚལ། དེ་ལྟར་སེམས་བསྐྱེད་པའི་
263



ཞལ་གདམས་བསྡུས་འགྲེལ་སྐོར།
གང་ཟག་དེ་ཉིད་ཀྱི་ལམ་གྱི་རིམ་པ་ཡང་། ཚུལ་གནས་ཐོས་དང་བསམ་གཏན་གྱིས། །
སྒོམ་པ་ལ་ནི་རབ་ཏུ་སྦྱོར། །ཞེས་པ་ལ་སོགས་པ་གསུངས་པ་ལྟར་དུ་ཡོན་ཏན་ཐམས་
ཅད་ཀྱི་གཞི་རྟེན་དུ་གྱུར་པ་གཞི་ཚུལ་ཁྲིམས་རྣམ་པར་དག་པ་གཞིར་བཞག་པར་བྱས་
ཏེ། དེའི་སྟེང་ཏུ་ཐོས་བསམ་སྒོམ་གསུམ་གྱི་ཤེས་རབ་རྣམ་པ་གསུམ་ལ་རིམ་པ་བཞིན་དུ་
བསླབ་དགོས་པ་ལས། ད་ལྟ་གང་ལ་ཐོས་པར་བྱ་བའི་ཡུལ་ནི། ཆོས་རྣམས་ཐམས་ཅད་
བཀའ་དང་བསྟན་བཅོས་ཉིད། །ལེགས་པར་གསུང་དང་དེའི་དགོངས་འགྲེལ་བ། །དེ་ཡི་
དབང་གིས་ཐུབ་པའི་བསྟན་པ་ནི། །འཇིག་རྟེན་ཁམས་སུ་ཡུན་རིང་གནས་པར་འགྱུར། །
ཞེས་པ་ལ་སོགས་པ་གསུངས་པ་ལྟར་དུ་རྣམ་འདྲེན་མི་ཡི་སེང་གེས་ལེགས་པར་གསུངས་
པའི་བཀའ་འཁོར་ལོ་རིན་པོ་ཆེ་རྣམ་པ་གསུམ་དང་། དེའི་དགོངས་པ་འགྲེལ་བ་ལ་རྗེས་
འཇུག་མཁས་པ་རྣམས་ཀྱིས་བསྟན་བཅོས་གཉིས་སུ་བཞུགས་པ་ལས། དགོངས་འགྲེལ་གྱི་
བསྟན་བཅོས་དེ་ཉིད་ལ་ཡང་ཆོས་ཀྱི་འབྱུང་གནས་རྒྱ་གར་འཕགས་པའི་ཡུལ་དུ་འཛམ་
གླིང་མཛེས་པའི་རྒྱན་དྲུག་མཆོག་གཉིས་རྨད་བྱུང་གི་སློབ་དཔོན་ཆེན་པོ་རྣམ་པ་གཉིས་
ལ་སོགས་པའི་གསུངས་པའི་བསྟན་བཅོས་མང་དུ་བཞུགས་པ་དང༌། བོད་གངས་ཅན་གྱི་
ལྗོངས་འདིར་ཡང་མཁས་གྲུབ་འཇམ་དབྱངས་རྣམ་གསུམ་ལ་སོགས་པས་གསུངས་པའི་
བསྟན་བཅོས་མང་དུ་བཞུགས་པ་དེ་ཉིད་ཀྱི་ཡ་གྱལ་སྐབས་འདིར་རྗེ་བཙུན་འཇམ་
དང་ལ་དབྱངས་མི་ཡི་རྣམ་པར་རོལ་པ་ཕྱོགས་ཀུན་ལས་རྣམ་པར་རྒྱལ་བ་ཀུན་མཁྱེན་མི་
ཕམ་རིན་པོ་ཆེས་མཛད་པའི་བསྟན་བཅོས་ཕུན་སུམ་ཚོགས་པ་ཀླ་ཀློའི་མུན་སེལ་ཉི་མ་
ཞེས་བྱ་བ་འདི་ཉིད་འཆད་པར་བྱེད་པ་ལ། །
དང་པོ་མཚན་དོན་ནི། རང་སྡེ་ནང་པ་སངས་རྒྱས་པ་ལས་ལྟ་སྤྱོད་ཐམས་ཅད་
26 1



ཧི་མ་ལའི་རིག་མཛོད་ཆེན་མོ།
ཕྱིན་ཅི་ལོག་ཏུ་གྱུར་པ་ཀླ་ཀློའི་རྒྱུད་ཀྱི་ལྟ་ངན་མུན་པ་མཐུག་པོ་ལྟ་བུ་རྣམས་རབ་ཏུ་
སེལ་བར་བྱེད་པ་ཉི་མ་ལྟ་བུ་དེ་ཉིད་འདིར་བཞུགས་སོ། །ཞེས་གསུངས་པར་མཛད་པ་དེ་
ནི་མཚན་དོན་དེ་ཡིས་གཞུང་དོན་ཡོངས་སུ་རྫོགས་པ་ཚུར་བསྡུས་ནས་ཁ་སང་དེ་རིང་
གི་དུས་ཚོད་དང་མཐུན་པའི་སྒོ་ནས་གདུལ་བྱ་རྣམས་ལ་གསུངས་པར་མཛད་པ་ཡིན་ནོ། །
དེའི་འོག་ཏུ་མཆོད་པར་བརྗོད་པ་ནི། འགྲོ་བ་ལྷ་དང་བཅས་པ་ཐམས་ཅད་ཀྱི་
མཆོད་གནས་དམ་པ་སྟོན་མཆོག་སྟོན་པ་ཤཱཀྱ་ཐུབ་པའམ་སེང་གེ་ལྷ་ཡི་ལྷ་མཆོག་གནས་
ལུགས་ཀྱི་ལྟ་བ་མ་རྟོགས་པ་དང་ལོག་པར་རྟོག་པ་སོགས་ལས་དང་ཉོན་མོངས་པའི་
བདུད་ཀྱི་དབང་དུ་གྱུར་པའི་བདུད་དང་བཅས་པ་ཐམས་ཅད་འཇོམས་པར་བྱེད་པ་
སངས་རྒྱས་དང་དེའི་སྐུ་སྲས་དང་གསུང་སྲས་དང་ཐུགས་སྲས་བྱང་ཆུབ་སེམས་དཔའ་
མཆོག་མཐའ་ཡས་པའི་འགྲོ་བ་ཀུན་ལ་རྟག་ཏུ་དཔེར་ན་མ་དང་བུ་ལྟར་བྱམས་དང་
བརྩེ་བ་སྙིང་རྗེ་ཆེན་པོས་སྐྱོང་བར་མཛད་པ་རྗེ་བཙུན་འཇམ་དཔལ་དབྱངས་དང་
བཅས་པ་ལ་སྒོ་གསུམ་གུས་པ་ཆེན་པོས་མགོ་བོ་རབ་ཏུ་བཏུད་ནས་ཞེས་ཕྱག་འཚལ་
ཞིང་མཆོད་པར་བརྗོད་པ་བསྟན་པར་མཛད་པ་ཡིན་ནོ།
ད་ནི་འདི་ཡི་འོག་ཏུ་གང་བཤད་པར་བྱ་བའི་བརྩམ་པར་དམ་བཅའ་བ་ནི། རང་
སྡེ་ནང་པ་སངས་རྒྱས་པའི་ལྟ་སྤྱོད་སོགས་ལ་མ་རྟོགས་པ་དང་ལོག་རྟོག་སོགས་མ་རིག་
པའི་མུན་པ་སེལ་བར་བྱེད་པའི་ཐབས་དཔེར་ཉི་མ་ལྟ་བུ་དེ་ཉིད་འདིའི་བྲི་བར་བྱ་ཞེས་
པའི་གཞུང་འདི་ཉིད་རྩོམ་པར་དམ་བཅའ་བསྟན་པ་ཡིན་ནོ། །
ད་འདི་མན་ཆད་དུ་གཞུང་དོན་མཛད་པར་བྱས་པ་ཡིན་ལ། དེ་ནས་སྤྱིར་ནང་པ་
སངས་རྒྱས་པ་ཞིག་ཡིན་ནས་བཟུང་སྟེ་ལྟ་སྤྱོད་ཇི་ལྟ་བུ་ཞིག་དགོས་སོ་ཞེ་ན། དེ་ནི་དང་
265



ཞལ་གདམས་བསྡུས་འགྲེལ་སྐོར།
པོ་རང་རྒྱུད་ན་སེམས་ཅན་ཐམས་ཅད་བདེ་བའི་གནས་ལ་འགོད་པར་འདོད་པའི་
བསམ་པ་ཡང་དག་པའམ་ཤིན་ཏུ་རྣམ་པར་དག་པའི་ལྟ་བ་དང་རྟག་ཏུ་ལྡན་ཅིང་རིན་
ཆེན་བྱང་ཆུབ་ཀྱི་སེམས་རིན་པོ་ཆེ་བླ་ན་མེད་པ་ཞིག་རང་རྒྱུད་དུ་ཡོད་པར་ངེས་དགོས་
པ་ཡིན་ལ། གོང་དུ་བཤད་པ་དེ་དང་ལྡན་དགོས་པར་མ་ཟད་ནང་པ་སངས་རྒྱས་པ་ཞིག་
ཡིན་པར་ངེས་པ་ནས་བཟུང་སྟེ། གཙོ་བོ་ནི་ཐམས་ཅད་ཀྱི་རྒྱུད་ན་ལས་འབྲས་ལ་ཡིད་
ཚེས་དང་མི་དགེ་པ་ལ་འཛེམ་བག་བྱེད་པ་འདི་ལས་བྱ་བ་གལ་ཆེན་ཞིག་ནམ་ཡང་ཡོད་
ནི་མ་རེད། དེས་ན་ཐམས་ཅད་ཀྱིས་གོང་དུ་བཤད་པ་ལྟར་ལས་འབྲས་ལ་ཡིད་ཆེས་དང་།
སེམས་ཅན་ལ་གནོད་པ་སྤང་རྒྱུ་འདི་ལྟ་བ་ཐམས་ཅད་ཀྱི་ནང་ནས་གཙོ་བོ་བྱེད་དགོས་
ནི་རེད། དེ་ལྟར་བྱས་ན་རྗེས་སུ་རང་རྒྱུད་ལ་སྟོང་ཉིད་རྟོགས་རྒྱུ་ཡང་ཡོད་མོད། ཐམས་
ཅད་ཀྱིས་གཙོ་བོ་ལམ་དང་པོ་ལས་འབྲས་ལ་ཡིད་ཆེས་བྱེད་རྒྱུ་འདི་གལ་ཆེན་པོ་ཞིག་
ཨོ་རྒྱན་ཆེན་པོའི་ཞལ་ནས།
ལར་ལྟ་བ་ནམ་མཁའ་བས་ཀྱང་མཐོ། །
ལས་རྒྱུ་འབྲས་བག་ཕྱེ་བས་ཀྱང་ཞིབ། །
ཅེས་གསུངས་པ་ལྟར་ཡིན་ལ། དེས་ན་ཐམས་ཅད་ཀྱིས་རྟག་ཏུ་ལྟ་བ་རྣམས་ཀྱི་
གཙོ་བོ་ནི། ལས་འབྲས་ལ་ཡིད་ཆེས་བྱེད་རྒྱུ་དང་། སྦྱོར་བ་སེམས་ཅན་རྣམས་ལ་འཚེ་བ་
སྤང་བར་བྱ་དགོས་པ་ཡིན་ན་དེ་ལ་བརྩོན་ལོས་དགོས། སྦྱོར་བ་ནི་རྟག་ཏུ་སེམས་ཅན་
གཞན་ལ་གནོད་ཅིང་མི་འཚེ་བར་བྱེད་པ་དང་། ནམ་ཡང་ཐར་པ་དང་ཐམས་ཅད་
མཁྱེན་པའི་ལམ་ཡང་དག་པ་ལ་འདུན་པ་གཏད་པར་བྱེད་པ་དེ་ནི། དཔལ་མཉམ་མེད་
2f6



ཧི་མ་ལའི་རིག་མཛོད་ཆེན་མོ།
རྒྱལ་བ་ཤཱཀྱ་ཐུབ་པ་འཚེ་བ་མེད་པ་དེ་ཡི་ཆོས་ལུགས་ཡིན་ཏེ། དེ་ལྟར་གཞན་ལ་མི་འཚེ་
བར་བྱེད་པ་དེ་ཉིད་ལས་གཞན་མེད་པ་ཡིན་ལ། སྤྱིར་ནང་པ་སངས་རྒྱས་པ་ཐམས་ཅད་
དང༌། དགོས་སུ་ཤཱཀྱ་ཐུབ་པའི་ན་བཟའ་གྱོན་ནི་ཞིག་ཡིན་ནས་བཟུང་སྟེ། ནམ་ཡང་
སེམས་ཅན་ཞིག་གི་ལུས་ཀྱི་བ་སྤུའི་ཁུང་བུ་ཙམ་ཞིག་ལའང་གནོད་པ་སྤུ་ཙམ་ཡང་བྱེད་
མི་ཉན་པ་རེད། ཐེག་པ་ཆེན་པོའི་ལམ་ལ་སློབ་པ་རྣམས་ཀྱིས་ཇི་ལྟར་བཤད་པ་དེ་དང་།
མ་ཟད་སོ་ཐར་གྱི་སྐབས་སུ་ཡང་གཞན་ལ་གནོད་བྱེད་ཉན་ནི་མ་རེད།
མདོ་ན།
གཞན་ལ་འཚེ་བ་དགེ་སྦྱོང་མ་ཡིན་ནོ། །
ཞེས་གསུངས་པར་མཛད་པ་ལྟར་རེད། གོང་དུ་བཤད་པ་དེ་དག་རྣམས་གཙོ་བོ་
མཚན་ཉིད་ཀྱི་སྒོ་ནས་བསྟན་པར་མཛད་ནི་རེད། ལས་འབྲས་ལ་ཡིད་ཆེས་དང་ལྡན་པ་
ལྟ་བ་ཡང་དག་གི་མཚན་ཉིད་རེད། སྦྱོར་བ་རྟག་ཏུ་སེམས་ཅན་རྣམས་ལ་ནམ་ཡང་མི་
འཚེ་བ་དེ་སྦྱོར་བ་ཡང་དག་གི་མཚན་ཉིད་ཡིན་ནོ། །གནས་ལུགས་ཀྱི་དོན་ནམ་ཐར་པ་
དང་ཐམས་ཅད་མཁྱེན་པའི་ལམ་ཡང་དག་པ་ཞིག་ལ་འདུན་པ་ནི་འདུན་པའི་མཚན་
ཉིད་དུ་བསྟན་པ་ཡིན་པར་ཤེས་དགོས་པ་ཡིན་ནོ། ། །
ད་ནི་དེ་ལས་ལྡོག་པ་ལྷ་རྣམས་ཀྱིས་ལུང་བསྟན་པ་ནི། འདི་ལས་ལྡོག་པ་དེ་ནི་ལྷ་
མིན་གྱི་ལུགས་ཕྱིས་དུས་སུ་གཞོན་ནུའི་སྡེ་ཞེས་པ་དེ་དག་གི་རང་རྒྱུད་ཀྱི་བསླབ་པ་
འཆལ་བར་གྱུར་ཏེ། མཐར་གནས་ནས་དབྱུང་བ་དེས་ནང་པ་སངས་རྒྱས་པའི་བསྟན་པ་
ལ་གནོད་པར་བྱེད་པའི་བསམ་པ་ཡི་སྒོ་ནས། ཕྱི་རོལ་མུ་སྟེགས་པའི་རདྨ་ཎ་རྣམ་པ་
གཉིས་ལ་སྐྱབས་སུ་འགྲོ་བར་བྱས་ཏེ། རཧྥ་ཎ་གཉིས་རྟག་ཏུ་བསྒྲུབ་ཅིང་གཞན་ལ་འཚེ་
267



ཞལ་གདམས་བསྡུས་འགྲེལ་སྐོར།
བ་བྱས་པ་དེ་ཉིད་དམ་པའི་ཆོས་སུ་སྨྲ་བའི་གཞུང་ལུགས་ཞིག་བསམ་པ་ངན་པའི་སྒོ་
ནས་བརྩམས་པར་བྱས་སོ། །དེ་ལས་བཟུང་སྟེ་འཇིག་རྟེན་འདིར་ཀླ་ཀློའི་ཆོས་ལུགས་ཉིད་
དུ་བྱུང་བ་དང་། མ་ཟད་དེ་དག་གིས་སེམས་ཅན་རྣམས་ལ་མ་དག་པ་ལོག་པའི་ལམ་
ཤིན་ཏུ་ཚབ་ཆེ་བ་ཞིག་འབྱུང་བར་བྱས་པ་ཡིན་ལ། དེས་ན་དེང་སང་གི་སེམས་ཅན་
རྣམས་ལ་ནམ་ཡང་རྣམ་རྟོག་གཏིང་ཚུགས་པ་ཞིག་ཡོད་པ་མ་ཡིན། དེ་དག་ནི་དཔེར་ན།
གཞན་ལས།
མཁས་པ་རང་གི་སྤྱོད་ཤེས་ཀྱིས། །
བླུན་པོ་གྲགས་པའི་རྗེས་སུ་འབྲངས། །
ཞེས་ཟེར་བ་ལྟ་བུ་རེད།
ཡང་ཁྱི་རྒན་ཀི་ཅོ་འདོན་པ་སྟེ། །
རྒྱུ་མཚན་མེད་པར་གཞན་དག་རྒྱུག །
ཞེས་ཟེར་བ་ལྟར། དེང་སང་སྙིགས་མའི་སེམས་ཅན་སུ་ཞིག་ཡིན་ན་ཡང་ཐམས་
ཅད་རྟག་ཏུ་འཇིག་རྟེན་འདིར་སྙན་གྲགས་གང་ཆེ་དེ་ཡི་རྗེས་སུ་འབྲངས་པ་མ་གཏོགས་
རང་རང་གི་ཤེས་མཁན་སུ་ཡང་ཡོད་ནི་མ་རེད། གོང་དུ་བཤད་པ་ལྟར་སྔོན་གཞོན་ནུ་སྡེ་
ཡི་དུས་ཚོད་ན་ཡང་གཞོན་ནུ་རྣམས་ཀྱིས་མ་ཤེས་པར་གཞན་གྱི་རྗེས་སུ་འབྲངས་པར་
བྱས་པ་རེད། ནམ་ཡང་རང་ལ་ཤེས་རབ་མེད་ན། །
དཔེར་ན་འཇམ་མགོན་མི་ཕམ་པའི་ཞལ་ནས།
ངེས་པའི་ཡིད་ཆེས་འཁྲུངས་པ་དང༌། །
ཐོས་པའི་དད་པར་བྱེད་པ་གཉིས། །
368



ཧི་མ་ལའི་རིག་མཛོད་ཆེན་མོ།
ལམ་དང་དེ་ཡི་གཟུགས་བརྙན་བཞིན། །
ཞེས་གསུངས་པ་ལྟར་ཡིན་ལ། དེས་ན་དེང་སང་ཐོས་པའི་དད་པར་བྱེད་པ་ནི་ཧ་
ཅང་མང་དུ་ཡོད་པའི་དུས་སྐབས་ཤིག་ཡིན་པར་ངེས་སོ། །བླང་དོར་ཇི་བཞིན་གཞལ་
བའི་ཤེས་རབ་རྒྱུད་ན་མེད་པའི་དབང་གིས། དཔེར་ན་མ་རིག་ལོག་རྟོག་མཚན་མོའི་
སྨག་རུམ་སྟུག་པོ་བཞིན་དྲག་ཏུ་བདོ་བར་གྱུར་མོད་ཀྱང་། དེ་ཡིན་ན་ཡང་གོང་དུ་བཤད་
པ་ལྟ་བུའི་སངས་རྒྱས་ཀྱི་ལྟ་བ་དང་སྦྱོར་བ་འབྲས་བུ་འདུན་པ་སོགས་ལ་གནས་པའི་
གང་ཟག་ཤེས་རབ་ཕུན་སུམ་ཚོགས་པ་དང་ལྡན་པ་སྟེ། དཔེར་ན་མུན་པ་ཀུན་འཛོམས་
པར་བྱེད་པ་ཉི་མའི་སྣང་བ་དང་ལྡན་པ་རྣམས་ལ་ནམ་ཡང་དེ་ལྟ་བུའི་ལོག་པར་བརྫི་
བར་བྱེད་མི་ནུས་པས་སོ། །དེ་ལྟར་མ་ཡིན་པར་གཞོན་ནུ་སོགས་དང་བླུན་པོ་རྣམས་ནམ་
ཡང་གཞན་གྱི་རྗེས་སུ་འབྲངས་པ་ཡིན་པའི་ཕྱིར་རོ། །དེ་ཡང་གོང་དུ་བཤད་པ་ལྟ་བུའི་
ཤེས་རབ་དང་ལྡན་པ་རྣམས་ཀྱིས་ཀྱང་། འདི་ལྟར་ལམ་ཡང་དག་པ་ནང་པ་སངས་རྒྱས་
པའི་ལམ་དང་། ལམ་ཡང་དག་པ་མིན་པ་ཕྱི་རོལ་མུ་སྟེགས་པ་ལྟ་བུ་སོགས་ཡང་དག་པ་
ཞིག་ཡིན་མིན་དངོས་སྟོབས་རིགས་པས་བླང་དོར་ཐ་དད་ཉིད་དུ་ཕྱེས་ཤིང་བཟུང་བར་
མཛད་པ་ཡིན་ལ། དེ་ལྟར་མ་ཤེས་པའི་གང་ཟག་རྣམས་ཀྱིས་སེམས་ཅན་རྣམས་ལ་འཚེ་
བ་སོགས་ཆོས་སུ་བཟུང་ནས་འཁོར་བར་འཁྱམས་པ་ཡིན་ནོ། །
དེ་ཡང་ཁམས་གསུམ་ན་གནས་པའི་སྐྱེ་དགུ་ཡི་འགྲོ་བ་སེམས་ཅན་ཐམས་ཅད་
སུ་དང་སུ་ཞིག་ཡིན་ན་ཡང་། ཐམས་ཅད་ནི་དུས་རྟག་ཏུ་བདེ་བའི་གནས་ལ་སྲེད་པ་
དང་། ལུས་དང་སེམས་ལ་མི་འདོད་པའི་སྡུག་བསྔལ་རྣམས་འདོར་བར་འདོད་པ་དེ་
ཡོད་པ་ཡིན་ལ། གོང་དུ་བཤད་པ་ལྟར་བདེ་བ་ལ་སྲེད་ཅིང་ཆགས་པ་དང་། སྡུག་བསྔལ་
23



ཞལ་གདམས་བསྡུས་འགྲེལ་སྐོར།
རྣམས་སྤང་བར་འདོད་པ་འདི་འདྲའི་ཚུལ་ལ་ཐམས་ཅད་རྟག་ཏུ་འདྲ་བ་ཡི་རང་བཞིན་
ཉིད་དུ་ངེས་སོ། །དེ་ལྟ་བུ་ཞིག་ཡིན་ན་ཡང་མ་དག་པ་སྲིད་པ་ཁམས་གསུམ་འཁོར་བའི་
གྲོང་འདིར་སེམས་ཅན་ཐམས་ཅད་རང་རང་ལས་ཀྱི་དབང་གིས་ཁམས་མོས་སྣ་ཚོགས་
དང་མཐུན་པའི་སྒོ་ནས་བདེ་དང་བདེ་མིན་གྱི་འབྲས་བུ་བསམ་མི་ཁྱབ་པ་ཞིག་མྱོང་
ཞིང་གྲུབ་པ་ཡིན་ཏེ། དེ་ནི་དཔེར་ན་གཞན་དང་མ་འདྲེས་པ་གོས་ཆེན་ཟ་འོག་གི་རི་མོ་
བཞིན་དུ་ཤིན་ཏུ་ཁ་དོག་རྣམ་པར་བཀྲ་བ་མཛེས་པ་ལྟ་བུ་འདི་མཐོང་བར་གྱུར་པ་ཡིན་
ལ། དེ་བཞིན་དུ་སེམས་ཅན་ཐམས་ཅད་རང་རང་གི་སྐྱེ་བ་སྔོན་མ་སེམས་ཅན་གཞན་ལ་
འཚེ་བ་མ་བྱས་པའི་དབང་གིས་ད་ལྟ་བདེ་བ་མ་འདོད་ཀྱང་ངང་ངམ་ཤུགས་ཀྱིས་བདེ་
བ་འབྱུང་བར་གྱུར་པ་དང༌། ཡང་ལ་ལས་ནི་རང་རང་གི་སྐྱེ་བ་སྔོན་མར་སྡིག་པ་མི་དགེ་
བ་གཞན་ལ་འཚེ་བ་བྱས་པའི་དབང་གིས་སྡུག་བསྔལ་མི་འདོད་ཀྱང་སྡུག་བསྔལ་ཐམས་
ཅད་མ་འབད་ཤུགས་ཀྱིས་འབྱུང་བར་འགྱུར་བ་ཡིན་པའི་ཕྱིར་རོ། །འོ་ན་གོང་དུ་བཤད་
པ་ལྟ་བུའི་བདེ་སྡུག་སྣ་ཚོགས་ཤིག་འབྱུང་བ་ཐམས་ཅད་རྒྱུ་གང་ལས་བྱུང་ངོ་ཟེར་ན། དེ་
དག་ནི་ཐམས་ཅད་སྔོན་གྱི་ལས་ལས་བྱུང་ནི་རེད་ཟེར་དགོས་སོ། །དེས་ན་སེམས་ཅན་
གཞན་ལ་འཚེ་བ་བྱས་ན་སྡུག་བསྔལ་འབྱུང་བ་དང་། སེམས་ཅན་གཞན་ལ་འཚེ་བ་མ་
བྱས་ན་བདེ་བ་འབྱུང་བ་ཆོས་ཉིད་ཡིན་པར་ཤེས་དགོས། སྤྱིར་སེམས་ཅན་མཐོ་དམན་
མེད་པར་བདེ་བ་འདོད་ལུགས་འདྲ་འདྲ་རེད། ལས་ཀྱི་དབང་གིས་གལ་སྲིད་བདེ་བ་
འདོད་ཀྱང་འདོད་པ་བཞིན་དུ་འགྲུབ་ནི་ཧ་ཅང་དཀའ་བར་ངེས་པ་ཡིན་ཏེ། དཔེར་ན་
རྐུན་པོ་ཞིག་གིས་འདོད་པ་བདེ་བ་ཨེ་ཐོབ་དུ་རེ་ནས་གཞན་གྱི་ནོར་རྫས་སོགས་རྐུ་བར་
བྱས་ཀྱང་། རང་རང་ལ་སྔོན་བསགས་ཀྱི་ལས་དང་བསོད་ནམས་ཞིག་མེད་ན་ལོངས་སྤྱོད་
37t）



ཧི་མ་ལའི་རིག་མཛོད་ཆེན་མོ།
སོགས་ཅི་ཡང་འབྱུང་རྒྱུ་མེད་པ་ལྟ་བུ་ཡིན་པར་ངེས་པའི་ཕྱིར་རོ། །ཡང་དཔེར་ན་ཚོ་བ་
གཅིག་གི་ནང་དང་། མ་ཟད་ཁྱིམ་ཚང་གཅིག་གི་མི་རྣམས་ཡིན་ན་ཡང་། གཟུགས་ཡག་
བཙོག་ཚེ་འདིར་སྐྱིད་མི་སྐྱིད་སོགས་ཐམས་ཅད་ལས་ཀྱི་དབང་གིས་བདེ་སྡུག་སྣ་ཚོགས་
པ་ཞིག་ཡོད་པ་མངོན་སུམ་གྱིས་གྲུབ་པ་ཡིན། དེས་ན་འདི་དག་ཐམས་ཅད་ལས་ཀྱི་
དབང་གིས་བྱས་པ་མ་གཏོགས་གཞན་ཅི་ཡང་ཡོད་པ་མ་ཡིན་པར་ངེས་མོད། ཐམས་
ཅད་དེ་ལྟར་ཡིན་པར་མཐོང་ནས་ཤེས་ལྡན་གཟུ་བོར་གནས་པའི་རྟོག་དཔྱོད་དང་ལྡན་
པའི་སྐྱེ་བོ་དེ་དག་རྣམས་ཀྱིས་མངོན་མཐོ་ལྷ་མི་སོགས་ཀྱི་བདེ་བ་ནམ་ཡང་དོན་དུ་
གཉེར་བར་བྱ་མི་རིགས་ལ། དེ་ཉིད་འབའ་ཞིག་དོན་དུ་གཉེར་བར་བྱས་ན། ནམ་ཡང་
སྡུག་བསྔལ་མ་གཏོགས་བདེ་བ་མེད་པར་ངེས་པ་ཡིན་ཏེ།
གཞན་ལས།
མཐོ་རིས་ན་ཡང་བདེ་ཆེན་དེ་དག་གི །
འཆི་འཕོ་སྡུག་བསྔལ་ཉིད་ནི་དེ་བས་ཆེ། །
དེ་ལྟར་བསམ་ནས་ཡ་རབས་རྣམས་ཀྱིས་ནི། །
ས་ཐོབ་མཐོ་རིས་སླད་དུ་བརྟེན་མི་བྱ། །
ཞེས་པ་ལྟར་ནམ་ཞིག་མཐོ་རིས་ལྷ་མི་སོགས་ཀྱིས་བདེ་བ་རྣམས་མི་རྟག་ཅིང་
ཟད་པར་འགྱུར་བ་ཡིན་ལ། དེས་ན་གཏན་གྱི་བདེ་བ་ཞིག་འདོད་ན་ཐར་པ་བླ་ན་མེད་
པ་ཞིག་བསྒྲུབ་པར་བྱ་དགོས་པ་ཡིན་མོད། དེ་ལྟ་བུའི་མཐོ་རིས་ལྷ་མིའི་བདེ་བ་སོགས་ལ་
མ་ཆགས་པར་ཡ་རབས་ཀྱི་སྐྱེ་བོ་དམ་པ་རྣམས་ཀྱིས་ནི། མཐར་ཐུག་གི་བདེ་བ་བླ་ན་
མེད་པ་མྱ་ངན་ལས་འདས་པའི་གོ་འཕང་ཐོབ་པ་དོན་དུ་གཉེར་ཞིང་སྒྲུབ་པར་བྱེད་པ་



ཞལ་གདམས་བསྡུས་འགྲེལ་སྐོར།
ཡིན། དེ་ལྟ་བུའི་ཡ་རབས་ཀྱི་སྐྱེ་བོ་དམ་པ་དེས་ནི་ཚེ་རབས་གཏན་བདེའི་གནས་ལ་རྟག་
ཏུ་སེམས་ཀྱིས་འདུན་མ་གཏད་ཅིང་མཐར་གྲུབ་པའི་ཚུལ་ལ་བློ་རྣམ་དཔྱོད་ཀྱི་ཤེས་རབ་
ཀྱིས་དཔྱད་པར་བྱས་ནས་ཕྱི་ནང་གི་གྲུབ་མཐའ་རྣམས་རྣམ་པར་བཞག་པར་མཛད་པ་
ཡིན་ལ། གོང་དུ་བཤད་པ་ལྟ་བུ་དེ་དག་གཙོ་བོ་ནི་གླེང་གཞིའི་ཚུལ་དུ་བཤད་པར་མཛད་
པ་ཡིན་པར་ཤེས་དགོས་པ་ཡིན་ནོ། ། །
ད་ནི་འདི་མ་ཆད་ཀྱིས་གཙོ་བོ་ལས་རྒྱུ་འབྲས་ཀྱི་རྣམ་གཞག་ཐམས་ཅད་ནམ་
ཡང་བསླུ་བ་མེད་པ་ཞིག་ཇི་བཞིན་དུ་ཤེས་རྒྱུ་དང་། དེའི་ནང་ནས་ཀྱང་སེམས་ཅན་
རྣམས་ལ་འཚེ་བ་བྱས་ན་ཕྱི་མར་སྡུག་བསྔལ་འབྱུང་བ་དང་། སེམས་ཅན་རྣམས་ལ་འཚེ་
བ་མ་བྱས་ན་ཚེ་ཕྱི་མ་ན་བདེ་བ་འབྱུང་རྒྱུ་འདི་ལ་ངེས་ཤེས་རྣམ་དག་རེ་ཨེ་སྐྱེ་བལྟ་རྒྱུ་
དེ་གཙོ་བོ་བསྟན་པར་བྱས་པ་ཡིན། དེ་ལྟར་བླང་དོར་ཡང་དག་པ་ཞིག་ཤེས་ན་གཞུང་
དོན་ཡོངས་སུ་རྫོགས་པ་ཤེས་ཚར་བ་ཡིན་ནོ། །
ད་ནི་མུ་སྟེགས་རྒྱང་འཕེན་པ་རྣམས་ཀྱི་འདོད་ཚུལ་ནི་གང་ཞེ་ན། དངོས་པོའི་
གནས་ཚུལ་ལས་ཕྱིར་བཟློག་ཅིང་རྟེན་འབྱུང་འབྲེལ་བར་འབྱུང་བའི་ལས་རྒྱུ་འབྲས་བསླུ་
མེད་འདི་རྣམས་ཇི་བཞིན་དུ་མ་ངེས་པར་དེ་ལ་ལོག་པར་ལྟ་བ་ཡིན་ལ། དེ་ཡང་ལ་ལས་
ནི་དེ་ལྟར་ལས་འབྲས་སོགས་རྒྱང་དུ་འཕེན་པར་བྱེད་པ་ཡིན་ལ། །དེ་དག་གིས་ནམ་ཡང་
གོང་དུ་བཤད་པ་ལྟར་ལས་འབྲས་བསླུ་མེད་རྣམས་ལ་ལོག་པར་བལྟས་ཏེ། ཐམས་ཅད་རྒྱུ་
རྐྱེན་མེད་པ་དང་བྱེད་པོ་གང་ཡང་མི་དགོས་པར་སྲིད་པ་ཐམས་ཅད་རང་བཞིན་ངོ་
བོས་བྱུང་བ་ཡིན་ཞེས་ཟེར་རོ། །འོ་ན་ཐམས་ཅད་རྒྱུ་མེད་ངོ་བོ་ཉིད་ལས་བྱུང་བ་འདོད་
པ་ཨེ་ཡིན་ཞེས་ཕར་དྲིས་པའི་ཚེ་ན་དེ་ལྟར་འདོད་དོ་ཟེར་ན། དེ་ནམ་ཡང་འཐད་པར་
???



ཧི་མ་ལའི་རིག་མཛོད་ཆེན་མོ།
རིག་པ་མ་ཡིན་ཏེ། གང་ལ་བཙལ་ཀྱང་རྒྱུ་གང་ཡང་མེད་པའི་དངོས་པོ་རང་བཞིན་གྱིས་
བྱུང་བ་ཞིག་ནམ་ཡང་མ་མཐོང་བ་ཡིན་ཞིང་། གལ་ཏེ་རྒྱུ་མེད་པའི་དངོས་པོ་ཞིག་ཡོད་
ན། ཡང་ན་རྟག་ཏུ་ཡོད་པར་ཐལ་བ་དང་། ཡང་ན་རྟག་ཏུ་མེད་པར་ཐལ་བའི་སྐྱོན་
རྣམས་ཁྱོད་ཀྱི་མགོ་ལ་བཟློག་མེད་དུ་འབབ་པར་ངེས་སོ། །དེ་ཡང་གོང་དུ་བཤད་པ་ལྟར་
དངོས་པོ་རྣམས་རྒྱུ་རྐྱེན་དུ་མ་ཚོགས་པ་དེ་ལས་དབང་གིས་འབྲས་བུ་སྐྱེ་བའི་རང་
བཞིན་ནི་བསླུ་མེད་བསྙོན་མེད་ཉིད་དུ་གྲུབ་པ་ཡིན་ལ། ཡང་ཁྱོད་ཀྱིས་ཚེར་མ་རྣོ་བ་དང་།
སྲན་མ་ཟླུམ་པོ་སོགས་ངོ་བོ་ཉིད་ལས་བྱུང་བར་འདོད་དོ་ཟེར་ན། དེ་དག་ལ་རྒྱུ་མེད་པར་
མི་འབྱུང་པ་དེ་ནི་ཐམས་ཅད་ཀྱིས་ཤེས་ཤིང་མངོན་སུམ་ཉིད་དུ་གྲུབ་པར་ངེས་མོད།
དེས་ན་ནམ་ཡང་ཁྱོད་ཀྱིས་སྐྱེ་ཞིང་འཇིག་པའི་རང་བཞིན་ཅན་གྱི་དངོས་པོ་རྣམས་གྲུབ་
ཅིང་གནས་པ་འདི་ཉིད་འཇིག་རྟེན་པ་རྣམས་ལ་མངོན་སུམ་ཚད་མ་དང་ལྡན་པ་རེད།
འདི་ཉིད་དང་འགལ་བར་གྱུར་ནས་མི་རྟག་པར་འགྱུར་བའི་རང་བཞིན་ཅན་དེ་ཉིད་
ཡོད་པར་ཁས་ལེན་ནམ། གལ་སྲིད་དེ་ཙམ་ཞིག་ཁས་ལེན་པར་བྱས་ན་ཁྱོད་ཀྱི་ཁ་ནས་
མེད་ཅེས་ཇི་ལྟར་སྨྲས་ཀྱང་དེ་ལ་ནམ་ཡང་ལེགས་པའི་ཆ་ཁྱད་པར་དང་ལྡན་པ་ཅི་ཞིག་
ཡོང་བར་ངེས་ཅི་ཡང་མེད་པར་ཤེས་དགོས་པ་ཡིན་པའི་ཕྱིར་རོ། །ཁྱོད་ཀྱིས་གོང་དུ་
བཤད་པ་ལྟ་བུ་ཞིག་ཇི་ལྟར་སྨྲས་ཀྱང་ནམ་ཡང་ངལ་བ་འབའ་ཞིག་མ་གཏོགས་དེ་ལ་
ལེགས་པའི་ཆ་སྤུ་ཙམ་ཡང་མེད་པར་ངེས་པ་ཡིན་ནོ། ། །
གལ་ཏེ་མུ་སྟེགས་རྒྱང་འཕེན་པ་ཁྱོད་ཀྱིས་ཟེར་བ་ལྟར་ངེས་པར་དུ་དངོས་པོ་
རྣམས་རྒྱུ་མེད་བཞིན་དུ་དེ་ལ་འབྲས་བུ་རང་བཞིན་ཤུགས་ཀྱིས་རྡོལ་ཐབས་ཉིད་དུ་
འབྱུང་སྲིད་ན། དཔེར་ན་ཕྱོགས་ཤར་ལྷོ་ནུབ་བྱང་དང་། དུས་ཀྱི་དབང་དུ་བྱས་ན་ནི།
2༣



ཞལ་གདམས་བསྡུས་འགྲེལ་སྐོར།
འདས་དང་མ་འོངས་ཐམས་ཅད་དུས་ད་ལྟ་ཉིད་དུ་དངོས་པོ་རང་བཞིན་གྱིས་ཚུལ་དུ་
ཐམས་ཅད་ཀུན་རྟག་ཏུ་ཡོད་པའམ་ཡང་ན་མེད་པར་ཐལ་བའི་སྐྱོན་འབབ་པར་འགྱུར་
བ་ཡིན་ལ། ཡང་གོང་དུ་བཤད་པ་ལྟ་བུའི་དངོས་པོ་རྣམས་ཀྱི་འབྲས་བུ་ཐམས་ཅད་ནམ་
ཡང་རྒྱུ་ཡིས་མི་བསྐྱེད་པར་རང་བྱུང་ངོ་བོ་ཉིད་ལས་བྱུང་བར་འདོད་དོ་ཞེ་ན། དེ་ཡང་
མི་འཐད་པར་ཐལ། འཇིག་རྟེན་པ་རྣམས་ཀྱིས་དཔེར་ན་དཔྱིད་དུས་སུ་ས་བོན་ས་ལ་
བཏབ་ནས་མཐར་སྟོན་དུས་སུ་འབྲས་བུ་སྐྱེ་བར་བྱེད་པ་ལ་རྒྱུ་དང་རྐྱེན་རྣམས་ཚོགས་
ཀྱང་ཐམས་ཅད་དོན་མེད་པའི་རང་བཞིན་དུ་འགྱུར་བར་རིགས་པར་ཐལ་བ་དང༌། མ་
ཟད་དངོས་པོ་ཐམས་ཅད་དཔེར་ན་ནམ་མཁའ་ཡི་མེ་ཏོག་བཞིན་དུ་ནམ་ཡང་མི་སྣང་
པར་འགྱུར་བར་རིགས་པ་ཡིན་པའི་ཕྱིར་རོ། །
འོ་ན་དེ་ལྟར་དངོས་པོ་རྣམས་ལ་རྒྱུ་མེད་ཀྱང་ཐམས་ཅད་རང་བཞིན་གྲུབ་པའི་
ཚུལ་དུ་སྣང་བར་འགྱུར་བ་ཡིན་ནོ་ཞེ་ན། དེ་ནི་དཔེར་ན་མོ་གཤམ་གྱི་བུའི་ཁ་དོག་དང་།
ནམ་མཁའི་པདྨོ་སོགས་ཀྱི་དྲི་དང་དབྱིབས་སོགས་རེ་རེ་ནས་མཐོང་དགོས་པ་ཡིན་པར་
ཐལ་བ་དང་། མ་ཟད་རྒྱུ་མེད་ཀྱང་དངོས་པོ་རྣམས་སྣང་བར་འགྱུར་བ་ཁས་བླངས་པར་
ཐལ་བའི་སྐྱོན་འབབ་པ་ཡིན་པའི་ཕྱིར་རོ། ། །
དེ་ལྟར་མི་ཟེར་པར་ཡང་གལ་ཏེ་ད་ལྟ་དངོས་སུ་མངོན་སུམ་ཚད་མའི་མཐོང་བ་
ཡི་འཇིག་རྟེན་གྱི་ཁམས་འདིར་སྡོད་པའི་ཚེ་ན། ཚེ་འདི་ལ་དམིགས་ནས་ལུས་དང་
སེམས་ལ་ཕན་པ་ཅུང་ཟད་ཙམ་འབྱུང་བའི་ཆེད་དུ་བྱ་བ་ཐམས་ཅད་སྒྲུབ་པར་བྱེད་
དགོས་ཀྱི་ཞེས་དེ་ལྟར་བརྗོད་པར་བྱས་ཀྱང་། དེ་ཡི་དོན་མདོར་བསྡུས་པ་ཞིག་བཤད་
པར་བྱས་ན། ཕྱི་རོལ་མུ་སྟེགས་པ་རྒྱང་འཕེན་པའི་ཚེ་འདི་ལ་ཕན་པ་ཞིག་ཡོད་པ་ཁོ་
374



ཧྲི་མ་ལའི་རིག་མཛོད་ཆེན་མོ།
ནའི་དོན་སྒྲུབ་པར་བྱེད་དགོས་པ་མ་གཏོགས་ཕྱི་མར་ཕན་པའི་དོན་དུ་ཕན་པ་སྒྲུབ་
ཀྱང་ཕན་པ་མེད་ཅེས་ཁས་བླངས་པར་བྱས་པ་དང་། མ་ཟད་ཡང་རྒྱང་འཕེན་པ་ཁྱོད་
ཀྱིས་ཟེར་ན་ཚེ་ཕྱི་མ་མེད་པ་ཡིན་ཏེ། ད་ལྟ་དངོས་སུ་མ་མཐོང་བའི་ཕྱིར་དང་། ནམ་ཡང་
དེ་དག་ལ་སྔ་ཕྱིའི་བདག་ཉིད་ཅན་གྱི་ཆོས་ཞིག་ཕྱོགས་དུས་ཀུན་ཏུ་སྲིད་པ་མེད་དོ་སྙམ་
ན། དེ་ནི་ནམ་ཡང་འཐད་པར་ངེས་པ་མ་ཡིན་ཏེ། རྒྱུ་མེད་པར་ཆོས་གང་དང་གང་ཞིག་
འབྱུང་བར་མི་ངེས་པ་དེ་མངོན་སུམ་དང་རྗེས་དཔག་སོགས་ཀྱིས་གྲུབ་པ་ཡིན་པའི་ཕྱིར་
རོ། ། །
འོ་ན་ཁྱོད་ཀྱིས་རྒྱུ་མེད་ཀྱང་འབྱུང་བར་ངེས་སོ་ཞེ་ན། ཁྱོད་ཀྱིས་ཚེ་ཕྱི་མ་རྒྱུ་མེད་
པས་ན་མེད་པ་དང་། ཕྱི་མའི་གནས་སྐབས་སུ་ལས་དགེ་སྡིག་གི་འབྲས་བུ་རྣམས་མེད་
པར་ངེས་པ་དང་། དགྲ་བཅོམ་པ་ཐོབ་པར་བྱེད་པ་སོབ་ས་ལ་རྒྱུ་མེད་པའི་ཕྱིར་ན། ནམ་
ཡང་དེ་འདྲ་མེད་པར་མུ་སྟེགས་རྒྱང་འཕེན་པ་ཁྱོད་ཀྱིས་ཚད་པ་གང་གིས་ངེས་པ་ཡིན་
ཞེས་ཕར་དྲིས་པའི་ཚེ་ན། རྒྱང་འཕེན་པ་རྣམས་ཀྱིས་ནི། དངོས་པོ་དེ་དག་རྒྱུ་མེད་པས་
དངོས་པོ་མེད་པ་ཡིན་ཏེ། ཁོ་བོ་གཅིག་པུས་ད་ལྟ་མངོན་སུམ་ཚད་མས་མ་མཐོང་པ་དེ་
ཡི་དབང་གིས་ངེས་པའི་ཕྱིར་རོ་ཞེ་ན། འོ་ན་ཁྱོད་ཀྱིས་མ་མཐོང་ན་འཇིག་རྟེན་གྱི་ཁམས་
མཐའ་དང་དབུས་སོགས་ནམ་ཡང་མུ་མཐའ་མེད་པ་ན་གནས་པ་སོགས་ཀུན་གྱིས་མ་
མཐོང་བར་ཁྱོད་ཀྱིས་སྨྲ་བར་བྱེད་ཨེ་ནུས། གལ་ཏེ་ཁྱོད་ཀྱིས་སྨྲ་བར་ནུས་སོ་ཞེ་ན། དེ་ནི་
སྨྲ་བར་བྱེད་པ་ནུས་པ་མ་ཡིན་ཏེ། མུ་སྟེགས་པ་ཁྱོད་ལས་ཅུང་ཟད་སྒྲིབ་པ་སྲབ་པའི་ལྷ་
དང་སྒྲིབ་གཉིས་ཀྱིས་དྲི་མ་ཟད་ཅིང་། གནས་ལུགས་རྣལ་མའི་དོན་ལ་དབང་འབྱོར་
པའི་རྣལ་འབྱོར་པ་མཐོང་ལམ་ཆོས་ཉིད་ཀྱི་བདེན་པ་མཐོང་བའི་གང་ཟག་གིས་ཚེ་ཕྱི་
375



-
-
-
-
ཞལ་གདམས་བསྡུས་འགྲེལ་སྐོར།
མ་ཡོད་པ་དང་། འཆི་བའི་ཚེ་ན་བར་དོ་ཡོད་པ་དང་། དགྲ་བཅོམ་པ་ཡོད་ནི་སོགས་
དངོས་སུ་མཐོང་ན་མེད་པས་མ་ཁྱབ་པ་ཡིན་ཏེ། ཁྱོད་ལས་གཞན་དེ་དག་གིས་གོང་དུ་
བཤད་པ་ལྟ་བུའི་ཚེ་སྔ་ཕྱི་ལས་རྒྱུ་འབྲས་སོགས་ཐམས་ཅད་མངོན་སུམ་དུ་མཐོང་བར་
འགྱུར་བ་ཡིན་པའི་ཕྱིར་རོ། །དེ་ལས་དེང་སང་ལྟ་བུ་ལ་མཚོན་ན་དུས་ཀྱི་དབང་གིས་
བདུད་ཀྱི་རིགས་སོགས་འགའ་ཞིག་བོད་ཡུལ་ལ་སྔ་མོ་ནས་འོང་བ་ཡིན་མོད། དེ་ནས་
བཟུང་སྟེ་བོད་ཡུལ་འདིར་ཀླ་ཀློའི་ཚོགས་དེ་དག་ཁ་དར་བར་བྱས་པ་ཡིན་མོད། ཁ་སང་
དེ་རིང་བན་དེ་ཆ་གིས་ཀྱང་དུས་རྟག་ཏུ་ཀླ་ཀློའི་བྱ་བ་ཟས་གོས་སོགས་འདི་མི་བྱེད་ནི་
གཅིག་ཀྱང་མེད་པ་ལྟ་བུ་ཡིན་མོད། དེ་ལྟ་བུའི་ཀླ་ཀློའི་བྱ་བ་འདི་མི་བྱ་བར་ཐམས་ཅད་
ལ་སྡོད་ཐབས་ཡོད་པ་མ་ཡིན་མོད། དེ་ལྟར་ཐམས་ཅད་ཀྱིས་རྟག་ཏུ་ཀླ་ཀློའི་བྱ་བ་ངན་
པ་འདི་རྣམས་མི་བྱེད་པར་སྡོད་ཐབས་མེད་པ་ཞིག་ཡོད་རྒྱུ་འདི་རྣམས་རྒྱུ་གང་ལས་
འབྱུང་ནི་རེད་ཅེ་ན། འདི་དག་ནི་ཀླ་ཀློའི་རྒྱུད་བྱིན་གྱིས་རླབས་པའི་དབང་གིས་བྱུང་བ་
ཡིན་ལ། གོང་དུ་བཤད་པ་ལྟ་བུའི་ལྷ་དང་རྣལ་འབྱོར་པ་ལྟ་བུ་མ་ཡིན་པའི་བློ་གྲོས་ཀྱི་
མིག་ཧ་ཅང་ཞན་པས་ཚེ་ཕྱི་མ་རྒྱང་དུ་འཕེན་པ་སོགས་ཀྱི་རྣམ་དཔྱོད་ཀྱིས་མ་མཐོང་
བར་སྨྲ་བ་དེ་ནི། ཉི་ཚེ་བའི་ལྟ་བ་ཙམ་ཡིན་ལ། དེ་ལྟར་མུ་སྟེགས་རྒྱང་འཕེན་པ་སོགས་ཀྱི་
ཉི་ཚེའི་ལྟ་བ་ཙམ་གྱིས་ལས་འབྲས་སོགས་མ་མཐོང་བར་གྱུར་ཀྱང་། དེས་ནི་གཞན་གྱིས་
ནམ་ཡང་མེད་པར་ངེས་པ་ཨེ་ཡིན་ཞེ་ན། དེ་ནི་ནམ་ཡང་མ་ཡིན་ཏེ། དཔེར་ན་ཡུལ་དང་
དུས་སོགས་ཀྱི་རང་བཞིན་གྱིས་བསྐལ་བའི་དབང་གིས་དོན་ཐམས་ཅད་མངོན་སུམ་གྱིས་
སྤྱོད་ཡུལ་མིན་པ་ཆོས་གཞན་ཐམས་ཅད་ཡོད་པར་ཚད་མས་ངེས་པ་ཡིན་པའི་ཕྱིར་རོ། །
དེ་ཡང་ཡུལ་དུས་བསྐལ་བའི་མི་ཤེས་པ་ལྟ་བུ་ཡིན་ན། དཔེར་ན་བྱང་སྒྲ་མི་སྙན་ན་ཡོད་
2=f



ཧི་མ་ལའི་རིག་མཛོད་ཆེན་མོ།
པའི་བུམ་པ་ལྟ་བུ་ཡིན་ལ། ཡང་དུས་ཀྱི་བསྐལ་བའི་མི་ཤེས་པ་ལྟ་བུ་ཡིན་ན། དཔེར་ན་
སྔོན་ཆད་འཁོར་ལོ་བསྒྱུར་བའི་རྒྱལ་པོ་སྟོང་སོགས་འབྱུང་བར་བཤད་པ་ལྟ་བུ་དང་། མ་
ཟད་ཡང་སྔོན་མི་དབང་རྒྱལ་པོ་ང་ལས་ནུ་འབྱུང་ཚུལ་བཤད་པ་ཐམས་ཅད་ད་ལྟ་མ་
མཐོང་བ་ཙམ་ཞིག་གི་སྔོན་མེད་པར་སྒྲུབ་པར་བྱེད་མི་ནུས་པ་ལྟ་བུ་ཞིག་ཡིན་པའི་ཕྱིར་
རོ། །དེའི་མ་ཚད་དཔེར་ན་ཡུལ་ཁོག་ཆུང་ངུ་སོགས་ལ་མཚོན་ན། སྔོན་རྒྱལ་པོ་བློན་པོ་
སོགས་ཆེས་མང་པོ་ཞིག་བྱུང་བ་ཐམས་ཅད་ངེས་ན། དེ་དག་ཐམས་ཅད་ད་ལྟ་མ་མཐོང་
བ་ཙམ་ཞིག་གི་མེད་པར་ནམ་ཡང་བསྒྲུབ་པར་མི་ནུས་པ་ཞིག་པ་ཡིན་པའི་ཕྱིར་དང༌།
དེ་དག་ད་ལྟའི་མི་རྣམས་ཀྱིས་མ་མཐོང་ན་ཡང་། སྔོན་གྱི་མི་རྣམས་ཀྱིས་མཐོང་བ་མངོན་
སུམ་ཚད་མ་ཡིན་ན། དེ་ལ་ནམ་ཡང་སུ་དང་གང་གིས་བསྙོན་དུ་མེད་པ་ཞིག་ཚད་མས་
གྲུབ་ཚར་བ་ཡིན་ལ། དེ་ལྟར་མ་ཡིན་པ་ཞིག་སྒྲུབ་པར་བྱེད་མ་ནུས་ན་རྒྱང་འཕེན་པ་
ཁྱོད་ཀྱིས་འདོད་ལུགས་རྣམས་ནི། དཔེར་ན་བླུན་པོ་བ་གླང་ལྟ་བུ་ཞིག་གི་འདོད་ལུགས་
མ་གཏོགས་གཞན་སྙིང་པོ་མེད་པ་ཞིག་ཏུ་གྱུར་པ་ཡིན་པའི་ཕྱིར་རོ། །ནམ་ཡང་ཡུལ་དང་
དུས་དང་རྣམ་པའི་བསྐལ་བ་སོགས་ཚད་མ་དག་གིས་ཇི་བཞིན་དུ་ཤེས་པར་བྱེད་དགོས་
པ་ཡིན་པའི་ཕྱིར་རོ། །འཇིག་རྟེན་སྔ་མའི་སྲིད་པ་ཐམས་ཅད་ཡོངས་སུ་འགག་པར་གྱུར་
པ་དང་། ཚེ་འདི་ཡི་དག་དང་མ་དག་པའི་སྣང་བ་ཐམས་ཅད་སྔ་མ་རྒྱུ་རྐྱེན་ཚོགས་པའི་
སྟོབས་ལས་ད་ལྟ་གསར་དུ་སྐྱེ་བར་འགྱུར་བ་ཡོད་པ་ཡང་ཡིན་ཞིང་། དེ་ལྟ་ཡིན་ན་ཡང་
ཐམས་ཅད་ནས་ཐམས་ཅད་ད་ལྟ་གསར་དུ་སྐྱེ་དགོས་པའི་ཨེ་ཁྱབ་ཅེ་ན་མ་ཁྱབ་སྟེ།
དཔེར་ན་འཇིག་རྟེན་སྔ་མའི་བདེ་སྡུག་གི་སྣང་བ་ཐམས་ཅད་འགག་ཟིན་པ་ཡིན་པ་
གང་ཞིག དེས་ན་ཐམས་ཅད་ད་ལྟ་མངོན་སུམ་དུ་མི་སྣང་བ་ཡིན་པའི་ཕྱིར་རོ། །དེ་ལྟར་
）



ཞལ་གདམས་བསྡུས་འགྲེལ་སྐོར།
མི་སྣང་བའི་རྒྱུ་མཚན་ནི་མ་རིག་པ་ལས་དང་ཉོན་མོངས་པ་གཉིས་འཛིན་ལས་ཀྱི་སྣང་
བ་ཐམས་ཅད་ཤིན་ཏུ་དབང་བཙན་པས་བློ་ཡི་མཐུ་ནི་རབ་ཏུ་ཆུང་བ་རྣམས་ཀྱིས་ནི།
དུས་དང་རྣམ་པ་ཀུན་ཏུ་འཇིག་རྟེན་སྔ་ཕྱིའི་སྲིད་པ་འབྱུང་ཚུལ་རྣམས་ཇི་བཞིན་མི་
ཤེས་པར་འགྱུར་བའི་རང་བཞིན་དུ་ངེས་པ་ཡིན་ཏེ། དཔེར་ན་ད་ལྟ་རང་རང་གི་སྔ་མའི་
སྲིད་དང་ཕྱི་མའི་སྲིད་པ་སོགས་རེ་རེ་ནས་དྲིས་ན་ཨེ་ཤེས། དེ་དག་མ་ཤེས་པ་ཙམ་གྱིས་
མེད་ཅེས་ནམ་ཡང་སྒྲུབ་མི་ནུས་པ་ལྟ་བུ་ཡིན་ན་ཡང་། །
རང་རང་སྔོན་ཆད་མ་ཡི་མངལ་ན་གནས་པའི་དུས་སྐབས་དང་། ཕྱིར་ལ་བཙས་
པའི་དུས་ཀྱི་གནས་སྐབས་ཐམས་ཅད་གཞན་དང་མ་འདྲེས་པར་སྣང་བ་སྟེ། དཔེར་ན་ད་
ལྟ་བདག་གི་གནས་སྐབས་ཇི་འདྲ་བ་ཞིག་བྱ་བ་གཞན་སོགས་དང་མ་འདྲེས་པར་ད་ལྟ་
གསལ་བོར་མི་ཤེས་པ་དེ་བཞིན་དུ་གསལ་བོར་བཤད་པར་མི་ནུས་པ་ཡིན་ལ། དེས་ན་ད་
ལྟ་དངོས་སུ་མཐོང་བ་འདི་ཙམ་ཞིག་ལས་ཆོས་གཞན་ད་ལྟ་མངོན་སུམ་དུ་མ་མཐོང་བ་
ཡིན་སྲིད་པ་དེ་ཡི་ནམ་ཡང་གནས་ལུགས་ཀྱི་དོན་ལ་འཇུག་པར་མི་འོས་སོ་ཟེར་ན། དེ་
ཡང་མི་འཐད་པར་གྱུར་པ་ཡིན་ཏེ། དཔེར་ན་སང་ཉིན་གྱི་དུས་སོགས་དང་། ཡང་ན་མ་
འོངས་པར་བདག་གིས་འདི་ལྟར་ལོངས་སྤྱད་པར་བྱ་སྙམ་དུ་ནམ་ཡང་ཟས་དང་རང་ལ་
མཁོ་བའི་ཡོ་བྱད་རྣམས་ཅི་ཕྱིར་འཚོལ་བར་བྱ་རིག་སྟེ། དེ་ནི་རྟག་ཏུ་མི་རིགས་པར་ཐལ་
བའི་སྐྱོན་འབབ་པར་འགྱུར་བ་ཡིན་པའི་ཕྱིར་རོ། །དེ་ཡང་རྒྱང་འཕེན་པ་ཁྱོད་ཀྱིས་ད་ལྟ་
མེད་ན་ཐམས་ཅད་མེད་པས་ཁྱབ་ཟེར་ན། སྔར་མ་ཡི་མངལ་ན་བུ་གནས་པ་དང་། ཕྱིར་
བཙས་པ་སོགས་ཐམས་ཅད་མེད་པར་ཐལ། ད་ལྟ་མེད་པ་གང་ཞིག་འགགས་ཟིན་པའི་
ཕྱིར་རོ། །འོ་ན་ཁྱོད་ཀྱིས་དེ་ཡང་འདོད་དོ་ཟེར་ན། དེ་ནམ་ཡང་འདོད་པར་བྱ་མི་ནུས་ཏེ།
378



ཧི་མ་ལའི་རིག་མཛོད་ཆེན་མོ།
ད་ལྟ་མ་མཐོང་བ་ཙམ་ཡིན་པ་གང་ཞིག ཁྱོད་ཀྱིས་སྔར་གྱི་གནས་སྐབས་སུ་ཡོད་པར་
འདོད་པ་ཡིན་པའི་ཕྱིར་རོ། །མ་ཟད་རྒྱང་འཕེན་པ་ཁྱོད་ལྟར་ན། སེམས་ཅན་རྣམས་ཀྱིས་
སང་དང་མ་འོངས་པའི་བྱ་བ་ཐམས་ཅད་ཀྱང་སྒྲུབ་མི་རིགས་པར་ཐལ། དེ་དག་ད་ལྟ་
མེད་པ་ཡིན་པའི་ཕྱིར་རོ་ཞེ་ན། དེ་ཡང་འདོད་མི་ནུས་པ་ཡིན་ཏེ། དེ་ལྟར་འདོད་ན་ཁྱོད་
འཇིག་རྟེན་མངོན་སུམ་དང་འགལ་བར་ཐལ་བའི་སྐྱོན་ཡོད་པ་ཡིན་པའི་ཕྱིར་རོ། །དཔེར་
ན་འཇིག་རྟེན་པའི་རྒན་པོ་རྣམས་ཀྱིས་སང་དང་མ་འོངས་སོགས་སུ་རང་རང་གི་ཟས་
དང་ལོངས་སྤྱོད་སོགས་ཀྱི་དོན་ལ་འབད་ཅིང་རྩོལ་བ་བྱས་ཏེ། མཐར་རང་རང་གི་སང་
དང་མ་འོངས་པའི་བྱ་བ་ཐམས་ཅད་བསྒྲུབས་ཤིང་འགྲུབ་པ་ཞིག་ཡིན་པར་མངོན་སུམ་
ཚད་མ་ཡིན་པའི་ཕྱིར་རོ། །འོ་ན་དེ་ཡང་མི་འཐད་དོ་ཞེ་ན། འོ་ན་དེ་མི་འཐད་ན། འཇིག་
རྟེན་གྱི་གནག་རྫི་རྒན་པོ་གྲུབ་མཐའ་སོགས་ཀྱི་བློ་ཁ་མ་བསྒྱུར་པ་དེ་དག་ཆོས་ཅན་ཁྱོད་
ཀྱིས་སང་དང་མ་འོངས་པའི་ལོངས་སྤྱོད་སོགས་བསྒྲུབ་པར་བྱ་མི་རིགས་པ་ཡིན་ཏེ། ད་
ལྟ་མ་མཐོང་བ་ཙམ་ཡིན་པའི་ཕྱིར་ཟེར་ན། མ་ཁྱབ་པར་ལན་འདེབས་པར་བྱས་ཏེ།
རྟགས་དང་ཁྱབ་པ་ཐམས་ཅད་ཚད་མས་གྲུབ་པར་འགྱུར་བ་ཡིན་པའི་ཕྱིར་རོ། །འདི་ལྟ་
བུའི་ལུང་རིགས་ཀྱི་གནད་གསང་ཐམས་ཅད་གཙོ་བོ་ཡིད་བཞིན་མཛོད་དང་རྣམ་
འགྲེལ་སོགས་སུ་གསལ་བོར་ཤེས་དགོས་པ་ཡིན་ནོ། །
དེ་ཡང་མུ་སྟེགས་རྒྱང་འཕེན་པ་རྣམས་ཀྱིས་ཚེ་སྔ་ཕྱི་སོགས་མེད་ཅེས་ཟེར་བ་
ཙམ་མ་གཏོགས་དངོས་པོ་རྣམས་སྤྱིར་ཡོད་པར་འདོད་པར་ངེས་པ་དང་། མ་ཟད་འབྱུང་
བཞི་སོགས་དོན་དམ་བདེན་པ་ཉིད་དུ་འདོད་པར་ངེས་སོ། །འདི་དང་འདྲ་བའི་སྐྱེ་བོ་
རྣམས་སུ་ཞིག་ཡིན་ན་ཡང་ཐམས་ཅད་བདེ་བར་འདོད་ཀྱང་སྡུག་བསྔལ་ཉིད་ལ་སྤྱོད་
279



ཞལ་གདམས་བསྡུས་འགྲེལ་སྐོར།
ནས་འཁོར་བར་འཁྱམས་པར་བྱེད་པའི་སེམས་ཅན་འབའ་ཞིག་མ་གཏོགས་གཅིག་ཀྱང་
མེད་པར་ངེས་པ་ལྟ་བུ་ཡིན་ཏེ།
ཞི་བ་ལྷའི་ཞལ་ནས།
བདེ་བ་འདོད་ཅིང་གཏི་མུག་པས། །
རང་གི་བདེ་བ་དགྲ་ལྟར་འཇོམས། །
ཞེས་པ་ལྟར་ཐམས་ཅད་ཚེ་འདིའི་དོན་འབའ་ཞིག་བསྒྲུབས་པར་བྱས་ནས་སྡུག་
བསྔལ་མྱོང་བར་གྱུར་པ་ཡིན་ན། ནམ་ཞིག་ཚེ་ཕྱི་མར་ན་ཡང་སྡུག་བསྔལ་མྱོང་བར་
འགྱུར་བ་སྨོས་ཅི་དགོས། དེ་ལྟ་བུའི་སྡུག་བསྔལ་ཐམས་ཅད་ཀྱི་རྒྱུ་ཡི་གཙོ་བོ་གང་ལས་
བྱུང་ངོ་ཟེར་ན། ཐམས་ཅད་ཀྱི་གཙོ་བོ་ནི་རྒྱུ་གཉིས་འཛིན་ལས་དང་ཉོན་མོངས་པ་མ་
རིག་པ་ལས་བྱུང་བ་ཡིན་པས་སོ། །དེས་ན་མུ་སྟེགས་པ་སོགས་བདག་གཅིག་པུ་བདེ་བ་ལ་
དམིགས་ནས་སྲེད་པ་སོགས་མ་བྲལ་བཞིན་དུ་བདག་གི་དོན་འབའ་ཞིག་ལ་བརྩོན་ཞིང་
འཁྲུལ་བས་བསླུས་པར་གྱུར་པ་ཡིན་ལ། དེ་ལྟར་བསླུ་བར་གྱུར་པའི་མ་དག་པའི་གྲུབ་
མཐའ་ངན་པ་ལ་ཞུགས་པའི་གདོན་ཆེན་པོ་ལྟ་བུ་དེ་ཡང་། ཇི་ལྟར་རྒོད་ཀྱང་ནམ་ཞིག་
དཔལ་ལྡན་ཆོས་ཀྱི་གྲགས་པ་དང༌། མགོན་པོ་ཀླུ་སྒྲུབ་སོགས་ཀྱི་ཤེས་རབ་རིག་པའི་མེ་
ཆེན་ལྟ་བུ་དེ་ཉིད་མཐོང་བར་གྱུར་ན་དེ་དག་མྱུར་དུ་འཚིག་པར་འགྱུར་བ་ཡིན་པའི་
ཕྱིར་རོ། །གྲུབ་མཐའ་ངན་པ་མུ་སྟེགས་རྒྱང་འཕེན་པ་ལྟ་བུའི་ལྟ་བ་ངན་པ་དེ་དག་ནི།
དཔལ་ཆོས་ཀྱི་གྲགས་པའི་ཐ་སྙད་ཚད་མ་དང་། མགོན་པོ་ཀླུ་ཡི་དོན་དཔྱོད་ཚད་མ་དང་
འཕྲད་པར་གྱུར་པ་ན། དེ་ནི་དཔེར་ན་རྩྭ་ཕུང་མེ་ཡིས་བསྲེགས་པ་བཞིན་དུ་བརླག་པར་
འགྱུར་བ་ཡིན་ལ། དེ་ཡིས་ནི་རྟག་པར་སྨྲ་བ་རྣམས་དགག་པར་བྱས་པ་ཡིན་ནོ། །
_S]



ཧི་མ་ལའི་རིག་མཛོད་ཆེན་མོ།
དེ་ཡང་གྲུབ་མཐའ་ངན་པ་ཁ་ཅིག་གིས་ནི། དངོས་པོ་ཐམས་ཅད་རྟག་པ་གཅིག་
པུ་ལས་འབྱུང་བར་བཤད་པར་འདོད་དོ་ཞེས་ཟེར་རོ། །འོ་ན་ཁྱོད་ཀྱིས་འདོད་པ་ལྟར་
རྟག་པ་གཅིག་གིས་དངོས་པོ་ཐམས་ཅད་ཇི་ལྟར་སྐྱེ་བར་བྱེད་པ་ཡིན་ཞེས་ཕར་དྲིས་
པའི་ཚེ་ན། རྟག་པར་སྨྲ་བ་དེ་དག་གིས་ན་རེ། གལ་ཏེ་ཐམས་ཅད་སྐྱེད་བྱེད་ཀྱི་རྒྱུ་ནི་
དངོས་པོ་བདེན་པར་གྲུབ་པ་ཞིག་ཡོད་པར་གྱུར་ན་ཡང་། ཁོ་བོ་ན་རེ། དཔེར་ན་ཚངས་
པ་དང་དབང་ཕྱུག་སོགས་རྟག་པར་ངེས་པའི་རྒྱུ་གཅིག་གིས་ནམ་ཡང་འཇིག་རྟེན་
ཁམས་ཀྱི་ཕྱི་ནང་སྣོད་བཅུད་ཀྱི་དངོས་པོ་ཐམས་ཅད་དེ་དག་གིས་བྱས་སོ་སྙམ་པར་
གྱུར་པ་ཡིན་ནོ་ཞེ་ན། འོ་ན་གོང་དུ་བཤད་པ་ལྟ་བུའི་ཐམས་ཅད་བྱེད་པ་པོ་ཁོ་རང་ཉིད་
རྒྱུ་རྐྱེན་སོགས་ལས་ནམ་ཡང་སྐྱེས་སམ་མ་སྐྱེས་གྲང་བར་གྱིས་ཤིག །འོ་ན་ཚངས་པ་
སོགས་ཀྱིས་སྐྱེས་སོ་ཞེ་ན་དེ་ཡང་འཐད་པར་ངེས་པ་མ་ཡིན་ཏེ། འབྲས་བུ་སྐྱེད་བྱེད་ཀྱི་
དེའི་རྒྱུ་དེ་ཉིད་མཐར་ཐུག་མེད་དུ་ཐལ་བའི་སྐྱོན་འབབ་པར་འགྱུར་བ་ཡིན་པའི་ཕྱིར་
རོ། །འོ་ན་རྒྱུ་དེ་མ་སྐྱེས་པ་དེ་ལ་དོན་བྱེད་པར་ནུས་པའི་དངོས་པོ་ཞིག་ཡོད་པ་ཉིད་དུ་
ཡོད་པར་ཚད་མས་གྲུབ་ཅེ་ན། དེ་ནི་འཐད་པར་ངེས་པ་མ་ཡིན་ཏེ། རྒྱུ་དང་རྐྱེན་སོགས་
གང་གིས་ཀྱང་མ་སྐྱེས་པའི་རྟག་པ་དངོས་པོ་ཞིག་ཡོད་པར་འདོད་པ་དེ་ནི་འཐད་པ་
མེད་པར་ངེས་སོ། །རྒྱུ་དང་རྐྱེན་སོགས་ཀྱིས་ནམ་ཡང་སྐྱེ་བ་མེད་པ་ཡི་རང་བཞིན་ཏེ།
དཔེར་ན་མོ་གཤམ་གྱི་བུ་ཡང་འཇིག་རྟེན་གྱི་སྣོད་བཅུད་ཐམས་ཅད་བྱེད་པ་པོ་ཉིད་དུ་
ཡོད་ཅེས་མི་འདོད་དེ། དེ་ཉིད་ཤིན་ཏུ་འདོད་དགོས་པ་ཡིན་པའི་ཕྱིར་རོ། །འོ་ན་ཁྱོད་ཀྱི་
འདོད་པ་ལྟར་རྒྱུ་དང་རྐྱེན་སོགས་གང་གིས་ཀྱང་མ་བྱས་པའི་རྟག་པར་གནས་པའི་
དངོས་པོ་ཞིག་གི་རྒྱུ་ཡིས་འབྲས་བུ་སྐྱེད་པར་འདོད་དོ་ཞེ་ན། དེ་ཡང་འཐད་པ་མ་ཡིན་
281



ཞལ་གདམས་བསྡུས་འགྲེལ་སྐོར།
ཏེ། རྟག་པ་ལ་བྱ་བྱེད་སོགས་མེད་པར་ངེས་སོ། །འོ་ན་དེ་ཡིས་འབྲས་བུ་རིམ་དང་གཅིག་
ཆར་གང་གིས་ཚུལ་དུ་སྐྱེ་བ་ཡིན་པར་སྨྲོས་ཤིག །དེ་ཡི་ཚེ་དངོས་པོ་ཐམས་ཅད་གཅིག་
ཆར་གྱི་ཚུལ་དུ་སྐྱེད་པར་འགྱུར་བ་ཡིན་ནོ་ཞེ་ན། དེ་ཡང་འཐད་པར་ངེས་པ་མ་ཡིན་ཏེ།
རྟག་པའི་རྒྱུ་ལ་ནམ་ཡང་འགྱུར་བ་མེད་པར་རྟག་ཏུ་གནས་པ་ཡིན་པའི་ཕྱིར་རོ། །དེ་ཡི་
དོན་འདིར་མདོར་བསྡུས་པ་ཞིག་བརྗོད་པར་བྱས་ན། དེ་ལྟར་རྟག་པར་གནས་ཀྱང་
འབྲས་བུ་ཐམས་ཅད་གཅིག་ཆར་དུ་བསྐྱེད་དོ་ཞེ་ན། དེ་ཡང་འཐད་པ་མ་ཡིན་ཏེ། དཔེར་
ན་འཇིག་རྟེན་པ་རྣམས་ཀྱི་སྣང་ངོར་ལ་དབྱར་དགུན་སྟོན་དཔྱིད་དང་། སྐྱེ་བོ་རྒན་
གཞོན་ཕོ་མོ་ཐམས་ཅད་དུས་གཅིག་ཏུ་སྐྱེ་བར་ཐལ་བའི་སྐྱོན་ཐམས་ཅད་ད་ལྟ་ཁྱོད་ཀྱི་
མགོ་ལ་ཐོག་བབ་པ་བཞིན་དུ་གནས་པ་ཡིན་པའི་ཕྱིར་རོ། །དེས་ན་ཁྱོད་ཀྱིས་རྒྱུ་རྟག་པ་
དངོས་པོ་དེ་ཡིས་འབྲས་བུ་སྐྱེད་ཚེ་འགྱུར་བ་དང་བཅས་པའི་སྒོ་ནས་བསྐྱེད་དམ་མ་
འགྱུར་བའི་སྒོ་ནས་བསྐྱེད་ཅེས་ཕར་དྲིས་པའི་ཚེ། དེ་ནི་འགྱུར་བའི་སྒོ་ནས་བསྐྱེད་པར་
བྱེད་དོ་ཞེ་ན། དེ་ཡང་འཐད་པ་མ་ཡིན་ཏེ། འགྱུར་ན་རྟག་པ་ཡིན་པ་ཉམས་ཤིང་མི་རྟག་
པ་འགྱུར་བར་ཐལ་བའི་སྐྱོན་བབ་པ་ཡིན་པའི་ཕྱིར་རོ། །ཡང་ན་གོང་དུ་བཤད་པ་ལྟར་
སྔ་ཕྱིའི་རིམ་པའི་ཚུལ་གྱིས་སྐྱེ་བར་འགྱུར་བ་ཡིན་ནོ་ཞེ་ན། དེ་ཡང་འཐད་པ་མ་ཡིན་ཏེ།
རྟོག་པ་ལ་སྔ་ཕྱིའི་རིམ་པ་སོགས་ཀྱི་ཚུལ་དུ་སྐྱེ་བ་སོགས་ནམ་ཡང་མི་འཐད་པར་སོ་ན་
གནས་པ་ཉིད་དོ། །རྟག་པ་ལ་ནམ་ཡང་སྔ་ཕྱི་འགྱུར་བ་མེད་པར་ངེས་པའི་ཕྱིར་རོ། །འོ་
ན་རྟག་པ་ཡིན་ཀྱང་འབྲས་བུ་བསྐྱེད་པ་ཡོད་དེ། རྐྱེན་རྣམ་པ་སྣ་ཚོགས་པ་སོགས་ལ་ལྟོས་
ནས་བསྐྱེད་པར་འགྱུར་བ་ཡིན་པར་ངེས་པ་ཡིན་ནོ་ཞེ་ན། དེ་ཡང་འཐད་པ་མིན་ཏེ།
རྐྱེན་སོགས་ཀྱིས་འབྲས་བུ་སྐྱེད་པར་བྱེད་པ་དེ་ནི། ནམ་ཡང་རྒྱུ་དབང་ཕྱུག་སོགས་ཀྱིས་
282



ཧི་མ་ལའི་རིག་མཛོད་ཆེན་མོ།
སྐྱེད་པ་མ་ཡིན་པར་ཤེས་དགོས་པ་ཡིན་པའི་ཕྱིར་རོ། །འོ་ན་རྒྱུ་རྐྱེན་སོགས་ཀྱི་དབང་
གིས་བསྐྱེད་པར་འགྱུར་བ་ཡིན་ནོ་ཞེ་ན། ཐམས་ཅད་སྐྱེད་པར་བྱེད་པའི་རྒྱུ་དབང་ཕྱུག་
རྟག་པ་ཆོས་ཅན། ཁྱོད་མི་རྟག་པ་ཡིན་པར་ཐལ། ཁྱོད་ཀྱིས་ཐམས་ཅད་སྐྱེད་པར་བྱེད་
པའི་ཚེ་ན། རྒྱུ་རྐྱེན་གཞན་གྱི་དབང་ཉིད་དང་མི་རྟག་པར་འགྱུར་ཞིང་ཁྱེད་ཀྱིས་འདོད་
པའི་རྟག་པ་དེ་མེད་ཀྱང་རྐྱེན་སོགས་ཀྱི་དབང་གིས་དངོས་པོ་རྣམས་སྐྱེ་བ་ཡིན་པའི་
ཕྱིར་རོ། །ཁྱོད་ཀྱིས་འདོད་པའི་རྟག་པ་དེས་འབྲས་བུ་གཞན་བསྐྱེད་པ་ལ་བྱ་བ་ཅི་ཞིག་
བྱས་གང་ཡང་མ་བྱས་པ་ཡིན་ཏེ། དཔེར་ན་མ་ལས་བུ་སྐྱེ་བ་དང་། ས་བོན་ལས་འབྲས་བུ་
འབྱུང་བ་སོགས་ཐམས་ཅད་རྒྱུ་རྐྱེན་ཚོགས་པ་ལས་འབྱུང་བ་ནི། སྐྱེ་བོ་ཐམས་ཅད་ལ་
མངོན་སུམ་ཉིད་དུ་གྲུབ་པ་ཡིན་ན། དེ་དག་བསྐྱེད་པ་ལ་དབང་ཕྱུག་རྟག་པས་བསྐྱེད་
པའི་བྱ་བ་ཅི་ཞིག་བྱས་གང་ཡང་མ་བྱས་པར་ངེས་པ་ཡིན་པའི་ཕྱིར་རོ། །རྒྱུ་རྐྱེན་སྣ་
ཚོགས་ལས་བྱུང་བའི་དངོས་པོ་སྣ་ཚོགས་པ་ཞིག་སྣང་བའི་འདུས་བྱས་ཀྱིས་དངོས་པོ་
འདི་དག་རྣམས་རིམ་གྱིས་སྐྱེ་བའམ་འབྱུང་བར་གྱུར་པ་དང་། མ་ཟད་དེ་དག་རིམ་གྱིས་
འགག་པ་སོགས་མངོན་སུམ་ཉིད་དུ་གྲུབ་པ་ཡིན་ལ། དེས་ན་འདི་ཡིས་ནི་ཁྱོད་ཀྱིས་
འདོད་པའི་རྟག་གཅིག་རང་དབང་ཅན་གྱི་བྱེད་པོ་གཞན་ཅི་ཡང་ཡོད་པར་རུང་སྟེ་མི་
རུང་མོད། མ་ཟད་འཇིག་རྟེན་པ་ཐམས་ཅད་ཀྱིས་མངོན་སུམ་དུ་གསལ་བ་དེ་ལའང་
སྐྱོན་འབད་མེད་ཉིད་དུ་འབབ་པ་ཡིན་ལ། འདི་ཡན་ཆད་ཀྱིས་རྟག་ཆད་གཉིས་སུ་སྨྲ་
བའི་འདོད་པ་རྣམས་བཀག་ཚར་བ་བསྟན་པ་ཡིན་ནོ། ། །
ད་ནི་འདི་མན་ཆད་ཀྱིས་རྟག་ཆད་གཉིས་ཀྱི་མཐའ་ལས་གྲོལ་བའི་རང་ལུགས་
བཤད་པར་མཛད་པ་ཡིན་ལ། དེ་དག་ནི་གང་རེད་ཅེ་ན། གོང་དུ་བཤད་པ་ལྟ་བུའི་རྟག་
83



ཞལ་གདམས་བསྡུས་འགྲེལ་སྐོར།
པས་ནམ་ཡང་དོན་བྱེད་པ་ཨེ་ཡོད་དོ་ཞེ་ན། ནམ་ཡང་དོན་བྱེད་པ་མི་སྲིད་པར་ངེས་པ་
ཡིན་ལ། གལ་སྲིད་དོན་བྱེད་པར་བྱས་ན་ནི་སྐད་ཅིག་སྐད་ཅིག་གིས་མི་རྟག་པ་ཡིན་པར་
ཤེས་པར་འགྱུར་བ་ཡིན་ལ། དེ་ཕྱིར་ན་ཕྱི་དང་ནང་གི་དངོས་པོ་ཡི་ཆོས་ཐམས་ཅད་ནི་
མི་རྟག་པའི་རྒྱུ་ལས་འབྲས་བུ་ཡང་མི་རྟག་པར་སྐྱེ་བར་གྲུབ་པ་ཡིན་མོད། གོང་དུ་བཤད་
པ་དེ་འདྲའི་མི་རྟག་པའི་རྐྱེན་དེ་ཡང་། བཤད་ན་ནམ་ཡང་དེ་ལ་རྟག་པ་གཅིག་པུ་བ་
ཞིག་མི་སྲིད་དེ་ཐམས་ཅད་ཐ་དད་དུ་གནས་ཤིང་རྒྱུ་ཡིས་དངོས་པོ་ཡང་ཐ་དད་སྣ་
ཚོགས་པར་གནས་པ་དང༌། མ་ཟད་དེ་དག་གི་སྐྱེད་པའི་འབྲས་བུ་ཡང་ཁ་དོག་དང་རོ་
ནུས་སོགས་ཐ་དད་སྣ་ཚོགས་པར་གནས་པ་ཡིན་པའི་ཕྱིར་རོ། །དེ་ལྟར་རྒྱུ་ཐ་དད་ལས་
འབྲས་བུ་ཐ་དད་སྣ་ཚོགས་པ་ཞིག་བྱེད་པར་འགྱུར་བ་དེ་ནི། གནས་ལུགས་ཀྱི་དོན་ལ་བློ་
གཟུ་བོར་ཡང་དག་པ་གནས་པའི་གང་ཟག་དེ་དག་གིས་ཤེས་པར་འགྱུར་བ་ཡིན་ནོ། །
དེ་ཡང་ཕྱི་ཡི་དངོས་པོ་རྣམས་རྒྱུ་རྐྱེན་སོགས་ལ་བརྟེན་ནས་མ་བྱུང་པ་གང་ཡང་
མེད་པ་ཡིན་ཏེ། དཔེར་ན་ས་བོན་ལས་ནི་མྱུ་གུ་སྔོན་པོ་སོགས་འབྱུང་བ་དེ་བཞིན་དུ་
དངོས་པོ་ཐམས་ཅད་རང་རང་གི་རྒྱུ་ལས་འབྲས་བུ་སྐྱེ་བ་ཡིན་པར་གྲུབ་སྟེ། ཕྱི་ཡི་དངོས་
པོ་ཐམས་ཅད་ནམ་ཡང་རྒྱུ་མེད་ལས་སྐྱེ་བ་ནམ་ཡང་ཡོད་པ་མིན་པར་ངེས་སོ། །འདི་
དག་གི་དོན་གཙོ་བོ་མངོན་པ་མཛོད་དང་། མཁས་འཇུག་སོགས་ལས་གསུངས་པ་ལྟར་
ཡིན་པའི་ཕྱིར་རོ། །དེའི་ཕྱིར་ན་ཕྱི་ཡི་དངོས་པོ་ཐམས་ཅད་མདོར་ན་སྔ་མ་འགག་ནས་
ཕྱི་མ་སོགས་རིམ་གྱིས་སྐྱེ་བ་ཡིན་པར་ཤེས་དགོས་པ་ཡིན་ནོ། །
ད་ནི་ནང་གི་དངོས་པོ་ཐམས་ཅད་མི་རྟག་པར་བཤད་པ་ཡིན་ལ། དེ་ནི་གང་
རེད་ཅེ་ན། དེ་ཡང་ནང་གི་སྲིད་པའི་རྣམ་ཤེས་ཀྱི་ཕུང་པོ་སོགས་ནི། ཐམས་ཅད་སྐད་
28+



ཧི་མ་ལའི་རིག་མཛོད་ཆེན་མོ།
ཅིག་སྐད་ཅིག་ཏུ་མི་རྟག་པར་འགྱུར་བ་ཉིད་དུ་གྱུར་ཅིང་། རྒྱུ་སྔ་མ་སྔ་མ་རྒྱུ་ཉིད་དུ་གྲུབ་
པ་ཡིན་ཅིང་། དེ་ལས་ཕྱི་མ་ཕྱི་མ་འབྲས་བུ་འབྱུང་བ་སྟེ་གྲུབ་པ་ཡིན་ལ། དེ་ཡང་རྟེན་
འབྲེལ་བཅུ་གཉིས་ཀྱི་དབང་གིས་འབྱུང་བར་ངེས་སོ། །དེ་དག་ཐམས་ཅད་དཔེར་ན་མར་
མེ་སྐད་ཅིག་སྔ་མ་འགགས་ནས་ཕྱི་མ་སྐྱེ་བ་ལ་སོགས་པ་དེ་བཞིན་དུ་རྐྱེན་ཕུན་སུམ་
ཚོགས་པའི་དབང་གིས་སྔ་མ་འགགས་ནས་ཕྱི་མ་འབྱུང་བ་འདི་ཡི་རྒྱུན་ནི། དེ་ལྟར་རྒྱུ་
ཚོགས་སྐྱེ་བ་སྲིད་དུ་རུང་བ་འགོག་མེད་དུ་སྣང་བར་འགྱུར་བ་ཡིན་མོད། དེ་ལྟར་ཡིན་ན་
ཡང་དངོས་པོ་གཅིག་ཀྱང་བདེན་པར་གྲུབ་པ་མེད་དེ། ནམ་ཡང་སེམས་ཅན་རྣམས་ཀྱི་
རྒྱུད་ལ་འབྱུང་མི་སྲིད་པ་མ་ཡིན་པར་ཐམས་ཅད་འབྱུང་བར་ངེས་པ་ཡིན་ནོ་ཞེ་ན།
སེམས་ཅན་རྣམས་ཀྱི་རྒྱུད་ན་བདེ་དང་མི་བདེ་སོགས་སྲིད་པའི་སྐྱེ་མཆེད་སྣ་ཚོགས་པ་
འཆར་བ་ཐམས་ཅད་གཙོ་བོ་གང་ལས་བྱུང་ངོ་ཞེ་ན། དེ་ནི་སྣ་ཚོགས་ལས་ཀྱི་དབང་གིས་
སྤྲུལ་ལོ་ཞེས་སྤངས་རྟོགས་ཡོངས་སུ་རྫོགས་པའི་སངས་རྒྱས་ཐུགས་རྗེ་ཅན་ཐམས་ཅད་
མཁྱེན་པས་གཟིགས་ཤིང་གདུལ་བྱ་རྣམས་ལ་གདམས་པར་མཛད་པ་ཡིན་ནོ། །
དེ་ཡང་སྐལ་བཟང་གི་སྐྱེ་བོ་རྣམས་ཀྱིས་རྟག་ཏུ་འདི་ལ་ཡིད་ཆེས་བྱེད་དགོས་
བར་ཡང་སྣང་ངོ༌། །དེའི་ཕྱིར་ན་གོང་དུ་བཤད་པ་དེ་བཞིན་དུ་འཇིག་རྟེན་འདི་ན་
སེམས་ཅན་སྣ་ཚོགས་སུ་སྣང་བ་དང་། མ་ཟད་དེ་དག་གི་ལས་བདེ་སྡུག་སྣ་ཚོགས་པ་
ཞིག་མྱོང་བ་ཐམས་ཅད་རྒྱུ་མེད་རྐྱེན་མེད་ལས་བྱུང་བ་མ་ཡིན་པར། ཐམས་ཅད་རང་
རང་གི་ལས་ཀྱི་རྣམ་པར་སྨིན་པ་ལས་བྱུང་བ་ཡིན་པར་ཤེས་དགོས་པ་ཡིན་ཏེ། དེ་ཡང་
རྒྱུ་མཚན་གང་གི་ཕྱིར་ཞེ་ན་མ་དག་པ་སོ་སོའི་སྐྱེ་བོ་འདི་དག་ཐམས་ཅད་ཀྱིས་གོང་དུ་
བཤད་པ་ལྟར་ལས་རྣམ་པ་སྣ་ཚོགས་བསགས་པའི་དབང་གིས་མཐར་འབྲས་བུ་ཡང་
༢།



ཞལ་གདམས་བསྡུས་འགྲེལ་སྐོར།
རྣམ་པ་སྣ་ཚོགས་པའི་ལས་ཀྱི་རྣམ་པར་སྨིན་པ་བསམ་མི་ཁྱབ་པ་ལ་རྟག་ཏུ་ལོངས་སྤྱོད་
པར་བྱེད་པ་ཡིན་མོད། དེས་ན་འདི་ཡི་དབང་གིས་འདི་ལ་རྒྱུ་སྣ་ཚོགས་ཡོད་པར་རིགས་
པས་གྲུབ་ཅིང་ཡོད་པར་ངེས་སོ། །དེ་ལྟར་ངེས་པའི་རྒྱུ་མཚན་ཅིའི་ཕྱིར་ཞེ་ན། གོང་དུ་
བཤད་པ་ལྟར་དངོས་པོ་ཐམས་ཅད་རྒྱུ་མེད་པར་འབྱུང་བར་འདོད་པ་དང་། དབང་ཕྱུག་
སོགས་རྟག་པ་གཅིག་པའི་རྒྱུ་ཞིག་ནི་ནམ་ཡང་བཙལ་ན་རྙེད་པར་མི་སྲིད་པས་སོ། །དེས་
ན་རྒྱུ་རྐྱེན་སྣ་ཚོགས་པ་ལས་བྱུང་བའི་རྒྱུ་ཡིས་འདི་འཕང་པ་དེ་ནི་ནམ་ཡང་ལྡོག་པ་མེད་
པར་ལུང་རིགས་ཚད་མ་སོགས་ཀྱིས་མངོན་སུམ་ཉིད་དུ་གྲུབ་པ་ཡིན་པའི་ཕྱིར་རོ། །དེ་ལྟ་
བུའི་རྒྱུ་དེའང་སོ་སོའི་སྐྱེ་བོ་རང་ཉིད་ཀྱི་ཞེ་ལ་འདོད་པ་ཙམ་གྱིས་བདེ་བ་ཐམས་ཅད་
འགྲུབ་པར་གྱུར་པ་ཡིན་ན་ནི། སྐྱེ་བོ་མཐོ་དམན་སུ་ཞིག་ཡིན་ན་ཡང་སྡུག་བསྔལ་མི་
འདོད་པས་སོ། །འདུས་བྱས་ཐམས་ཅད་མི་རྟག་པ་དེ་ཡང་མི་འདོད་པ་ཡིན་པའི་ཕྱིར་ན།
ཐམས་ཅད་ལས་ཀྱི་དབང་གིས་བྱུང་བ་མ་ཡིན་ན། དེ་དག་འབྱུང་མི་འཐད་པ་ཡིན་པར་
ངེས་སོ། །ནམ་ཡང་སྡུག་བསྔལ་མི་འདོད་ཅིང་སེམས་ཅན་རང་རང་གི་དང་དུ་ལེན་པ་
དང་། མ་ཟད་གོང་དུ་བཤད་པ་ལྟར་མི་རྟག་པ་སོགས་མི་འདོད་པ་ཡིན་ན་ཡང་། ཐམས་
ཅད་གློ་བུར་ཉིད་དུ་འབྱུང་བ་སོགས་ནི། གཙོ་བོ་ལས་ཀྱི་དབང་གིས་འབྱུང་བ་ཡིན་པར་
ཤེས་དགོས་པ་ཡིན་པའི་ཕྱིར་རོ། །ལས་དགེ་སྡིག་གི་འབྲས་བུ་རྣམས་མ་དག་པའི་སོ་སོ་སྐྱེ་
བོ་རྣམས་ཀྱིས་ཞེ་འདོད་ལྟར་སྒྲུབ་ཚུལ་གྱི་དབང་གིས་རྒྱུད་ལ་འཇུག་པའང་ཨེ་ཡིན་ནོ་
ཞེ་ན་མ་ཡིན་ཏེ། སེམས་ཅན་རང་རང་གི་ལས་ཀྱི་དབང་གིས་བདེ་བ་རྣམས་ད་ལྟ་འབད་
ཀྱང་བདེ་བ་ཐམས་ཅད་རང་བཞིན་ཤུགས་ཀྱིས་སྒྲུབ་མི་ནུས་པར་གྱུར་པ་དང་། དེ་ཡང་
མ་འབད་ལྷུན་གྱིས་གྲུབ་པ་དེ་ཐམས་ཅད་མངོན་སུམ་དུ་མཐོང་བ་ཡིན་པའི་ཕྱིར་རོ། །
28/5



ཧི་མ་ལའི་རིག་མཛོད་ཆེན་མོ་
གོང་དུ་བཤད་པ་དེ་དག་འདིར་མདོར་བསྡུས་པ་ཞིག་བརྗོད་པར་བྱས་ན། ད་ལྟའི་མི་ལྟ་
བུ་གཅིག་ལ་བསམ་བློ་བཏང་ན། ལ་ལས་ཅི་འདྲའི་བདེ་བ་ཅིག་བསྒྲུབས་ཀྱང་མི་འགྲུབ་
པར་མཐར་འདོད་པ་ཐོག་ཏུ་མི་ཁེལ་བར་ཤི་བར་འགྱུར་བ་ཡོད་རྒྱུ་དང་། ཡང་ལ་ལས་
དེ་ལྟ་བུ་ཞིག་མ་བསྒྲུབས་ཀྱང་། བདེ་བ་ཐམས་ཅད་ཤུགས་ཀྱིས་འགྲུབ་པ་རྣམས་ནི།
ཐམས་ཅད་ལས་ལས་བྱུང་བ་མ་གཏོགས་ཞེ་འདོད་བཞིན་དུ་འགྲུབ་པ་མ་ཡིན་པར་ངེས་
སོ། ། དེའི་ཕྱིར་རང་རང་གི་ཞེ་འདོད་བཞིན་དུ་འགྲུབ་ན་བདེ་བ་མི་འདོད་ནི་སེམས་
ཅན་གཅིག་ཀྱང་མེད་པར་ངེས་པ་ལྟ་བུ་ཡིན་པའི་ཕྱིར་རོ། །གོང་དུ་བཤད་པ་ལྟ་བུའི་
བདེ་བ་དང་སྡུག་བསྔལ་ཐམས་ཅད་ལས་ལས་བྱུང་བ་མ་ཡིན་པར། མུ་སྟེགས་པ་སོགས་
ཀྱིས་འདོད་པ་ལྟར་དབང་ཕྱུག་སོགས་གཞན་གྱི་དབང་གིས་ཀྱང་འབྱུང་བ་ཨེ་ཡིན་ཞེ་ན།
དེ་ལྟར་གཞན་གྱི་དབང་གིས་འབྱུང་བ་མ་ཡིན་ཏེ། སྐྱེས་བུའི་ལུས་དང་སེམས་ཀྱི་བདེ་
སྡུག་སོགས་བྱེད་པ་པོ་གཞན་རྟག་པ་གཅིག་པུར་གྱུར་པ་དེ་འདྲ་ཞིག་ནི་ནམ་ཡང་ཡོད་
པ་མ་ཡིན་པར་གནོད་པ་ཅན་གྱི་ཚད་མ་ཡིས་ཡང་དག་པར་ཁེགས་པ་ཉིད་དུ་གྲུབ་པ་
ཡིན་པའི་ཕྱིར་རོ། །དེས་ན་མ་དག་པའི་འགྲོ་བ་རྣམས་ལས་ཀྱི་དབང་གིས་སོ་སོ་ཡི་
གནས་སུ་སྐྱེ་བ་དང་། ད་ལྟའི་སྲིད་པ་འདི་དག་ལ་བསམ་ན་ཐམས་ཅད་སྔོན་གྱི་རྒྱུ་ཉིད་
དུ་རྗེས་སུ་དཔོག་པར་ངེས་སོ། །དེ་ཡང་འགྲོ་བ་ཐ་དད་ཀྱི་ཤེས་པའི་རྒྱུད་ནི། ནམ་ཡང་
གཅིག་ཏུ་གནས་པ་མ་ཡིན་པར་ཐམས་ཅད་སོ་སོ་སྟེ་གནས་པ་ཡིན་ལ། དེས་ན་གང་ཟག་
གཅིག་ལ་འགྲོ་བ་ཆེས་མང་པོ་ཞིག་གི་ཤེས་པའི་རྒྱུད་དུ་མར་ནམ་ཡང་ཡོད་པ་མ་ཡིན་
པར་རང་གི་མྱོང་བས་བསལ་དགོས་པ་ཡིན་ནོ། །
སྤྱིར་སེམས་ཅན་རྣམས་ཀྱི་རྒྱུད་ཀྱི་ཤེས་པ་དེ་ཉིད་ནི་རྒྱུ་གང་ལས་འབྱུང་བ་ཡིན་
287



ཞལ་གདམས་བསྡུས་འགྲེལ་སྐོར།
ནོ་ཞེ་ན། དེ་ནི་ཤེས་པའི་རྒྱུན་དེ་ལས་ནི་འབྱུང་བ་ཡིན་པའི་ཕྱིར་རོ། །དེ་ལྟ་བུའི་ཤེས་པ་
རྣམས་ཕྱི་རོལ་གྱི་ས་སོགས་གདོས་བཅས་ཀྱི་བེམ་པོ་སོགས་ལས་སྐྱེ་བ་ནམ་ཡང་སྲིད་པ་
ཡོད་པ་མ་ཡིན་པས་ཤེས་པའི་ཡ་མཐའ་ཐུག་མེད་དུ་གྲུབ་པ་ཡིན་ནོ། །དེ་འདྲའི་ཤེས་
པའི་རྒྱུན་དེ་ལ་རང་རང་ཆོས་གང་དང་གང་ལ་བདེན་པར་ཞེན་ཅིང་དེ་ལ་ཡུན་རིང་
གོམས་པའི་བག་ཆགས་རྣམས་ནི། དཔེར་ན་གོས་ལ་ཚོན་གྱིས་གོས་པ་བཞིན་དུ་ཡུན་
རིང་དུ་དེ་ལ་འཇུག་པ་དེ་ནི་ད་ལྟ་འམ་སེམས་ཅན་རང་རང་གི་ཚེ་འདིའི་མྱོང་བ་ཉིད་
ཀྱིས་དཔོག་པར་ངེས་པ་ཡིན་ལ། དེའི་དོན་སླར་ཡང་མདོར་བསྡུས་པ་ཙམ་ཞིག་བཤད་ན།
དཔེར་ན་ཚེ་འདིར་སྐྱིད་སྡུག་སྣ་ཚོགས་པ་ཞིག་མྱོང་བ་དང་། མ་ཟད་ཚེ་ཕྱི་མའི་དུས་ན་
རྣམ་སྨིན་སྣ་ཚོགས་པ་ཞིག་མྱོང་བ་ཐམས་ཅད་སྔར་བྱས་ཀྱི་ལས་དགེ་མི་དགེ་སོགས་
ཀྱིས་འབྲས་བུ་ཡིན་པར་དཔོག་ནུས་པར་འགྱུར་བ་བསྟན་པ་ཡིན་ལ། དེ་ཕྱིར་གང་ཟག་
རྣམས་ཀྱིས་ནང་ན་སྐྱེ་བ་ཐམས་ཅད་དུ་རྒྱུད་ནི་ནམ་ཡང་གཅིག་པུ་མ་ཡིན་པར་དེ་
རྣམས་ལྷན་གཅིག་ཏུ་མི་གནས་པར་སོ་སོར་དུ་གནས་པ་ཡིན་མོད། དེ་ལྟ་བུའི་རྒྱུད་སོ་སོ་
བའི་སྐྱེ་བོ་རྣམས་ལས་ཀྱི་དབང་གིས་འཇིག་རྟེན་གྱི་ཁམས་གཞན་དང་གཞན་དུ་འགྲོ་བ་
དང་། མ་ཟད་སྐྱེ་བ་དེ་ལ་སེམས་ཅན་གཞན་གྱི་ལས་དགེ་སྡིག་ཐམས་ཅད་གཞན་ལ་རྗེས་
སུ་འཇུག་མི་སྲིད་དེ། སེམས་ཅན་རྣམས་ཀྱིས་ལས་མི་དགེ་བ་བྱས་པའི་འབྲས་བུ་གང་
ཡིན་པ་དེ་ཉིད་བདག་མེད་རྟོགས་པའི་ཤེས་རབ་ཀྱི་གཉེན་པོས་མ་བཅོམ་ཞིང་རང་རྒྱུད་
ལ་འབྲས་བུ་བྱུང་བས་ན་དེ་མ་ཟད་པ་དེ་ཡི་ཤེས་པའི་རྒྱུན་ལ་དེའི་འབྲས་བུ་ཡི་ཚོགས་
པ་རྙེད་པའི་ཚེ་ཅིས་ཀྱང་མི་སྐྱེ་སྟེ་སྐྱེ་བར་ངེས་མོད། །དེ་ཕྱིར་ཇི་ལྟར་བྱས་པའི་ལས་དེ་
དག་འགག་པར་གྱུར་ན་ཡང་རང་རྒྱུད་ལ་མ་འོངས་པ་ན་ཡང་དེའི་འབྲས་བུ་འབྱིན་པ་
388



ཧི་མ་ལའི་རིག་མཛོད་ཆེན་མོ།
ནི་ཅིས་ཀྱང་གདོན་མི་ཟ་བར་འབྱུང་བར་ངེས་པ་ཡིན་པའི་ཕྱིར་ན། དེ་ནི་ནམ་ཡང་མི་
འཐད་པ་མེད་དེ་འཐད་པར་ངེས་པ་ཡིན་པའི་ཕྱིར་རོ། །དཔེར་ན་སྐྱེ་བོ་རྣམས་གཞོན་ནུ་
ཡིན་པའི་དུས་སུ་བྱ་བ་རྣམས་ལེགས་ཉེས་ཀྱི་ལས་དབང་གིས། ནམ་ཞིག་རྒས་ཁར་གྱུར་
པའི་ཚེ་ན་ཡང་། དེ་ཡི་བདེ་སྡུག་ཐམས་ཅད་འབྱུང་བ་མཐོང་བར་འགྱུར་བ་དང་། མ་
ཟད་དེ་ལྟར་ལས་དགེ་དང་མི་དགེ་བའི་འབྲས་བུའི་རྣམ་པ་ཇི་སྙེད་ཅིག་མཆིས་པ་
ཐམས་ཅད་སྔོན་སོང་རྒྱུ་ཡི་ཚོགས་པ་དེ་དག་ལས་སྐྱེ་བ་ཡིན་པར་ངེས་ཤིང་སྣ་ཚོགས་རྒྱུ་
ཡི་ནུས་པ་ལ་བརྟེན་ནས་ནི་ནུས་པ་སྣ་ཚོགས་པ་དེ་ཡིས་འབྲས་བུ་བསམ་མི་ཁྱབ་པ་ཞིག་
འབྱུང་བ་ཨེ་ཡིན་ཞེ་ན། དེ་ལ་རྒྱུ་རྐྱེན་སྣ་ཚོགས་པ་ཚང་ཞིང་འབྲས་བུ་སྐྱེ་བ་ལ་གེགས་
མེད་ན། དཔེར་ན་ས་བོན་ལས་ནི་མྱུ་གུ་བཞིན་དུ་རྒྱུ་ལ་བརྟེན་ནས་འབྲས་བུ་འབྱུང་བ་
ནི་ནམ་ཡང་བསླུ་བ་མེད་པ་ཉིད་དུ་ངེས་པ་ཡིན་ནོ། །
སླར་ཡང་དེའི་དོན་མདོར་བསྡུས་ཙམ་ཞིག་བཤད་ན། སེམས་ཅན་རང་རང་གི་
ལས་དགེ་སྡིག་གང་བྱས་ཀྱང་། དེ་དག་ལ་མཐར་འབྲས་བུ་ཐམས་ཅད་ནམ་ཡང་བསླུ་
མེད་དུ་འབྱུང་བར་ངེས་པ་ཡིན་ཏེ།
གཞན་ལས།
ཚོགས་ཤིང་དུས་ལ་བབ་པ་ན། །
འབྲས་བུ་མྱུར་དུ་སྨིན་པར་འགྱུར། །
ཞེས་གསུངས་པ་ལྟར་སྐྱེ་བོ་ཐམས་ཅད་ཀྱིས་སྔོན་དང་ད་ལྟ་གང་རུང་ཞིག་ཏུ་
རང་རང་གིས་གཞན་ལ་གནོད་ཅིང་འཚེ་བའི་སྲོག་བཅད་པ་དང༌། འདོད་ཆགས་ཀྱི་
དབང་གིས་མི་ཚངས་པར་སྤྱོད་པ་སོགས་ལས་མི་དགེ་བ་བྱས་པའི་འབྲས་བུ་རྣམས་ནམ་



ཞལ་གདམས་བསྡུས་འགྲེལ་སྐོར།
ཞིག་སྨིན་པར་ངེས་པའི་རང་བཞིན་དུ་གྲུབ་པ་ཡིན་ཏེ། དཔེར་ན་སྔོན་ཞིག་ན་དགེ་སློང་
ཞིག་གི་དགེ་འདུན་པ་རྣམས་ལ་སྦྲུལ་དང་འདྲ་བར་མིང་ངན་བཏགས་པར་བྱས་པའི་
རྣམ་སྨིན་གྱི་དབང་གིས་ཚེ་འདིར་སྦྲུལ་ཉིད་དུ་གྱུར་ནས་སྡུག་བསྔལ་མྱོང་བར་བྱས་པའི་
ལོ་རྒྱུས་ལྟ་བུ་ཞིག་ཡིན་པས་སོ། །དེ་ལྟ་བུའི་མཐོང་ཆོས་མྱོང་གྱུར་གྱི་ལས་སོགས་ལས་ཀྱི་
དབང་གིས་ད་ལྟ་མ་སྨིན་ཀྱང་། ནམ་ཞིག་སྨིན་པར་ངེས་པ་ཡིན་པར་ཤེས་དགོས་སོ། །དེ་
ལྟར་ཐམས་ཅད་ཀྱིས་དེ་ནི་ནམ་ཡང་ཤེས་དགོས་པ་ལྟ་བུ་ཞིག་ཡིན། མ་ཟད་ད་ལྟ་རོང་
རང་གི་ཕ་མ་སོགས་ལ་གནོད་པ་བྱས་ན། ནམ་ཞིག་ངེས་པར་དུ་སྡུག་བསྔལ་མྱོང་བར་
འགྱུར་བ་ཡིན་པས་ན། གོང་དུ་བཤད་པ་དེ་བཞིན་དུ་ལས་འབྲས་སོགས་འབྱུང་ཚུལ་
ཤེས་དགོས་པ་ཡིན་པའི་ཕྱིར་རོ། །ད་ནི་ལས་རྒྱུ་འབྲས་བྱེ་བྲག་ཉིད་དུ་བཤད་པ་དེ་དག་
གང་རེད་ཟེར་ན། རང་རང་བདེ་བའི་དོན་དུ་གཟུངས་སྔགས་ཟབ་མོ་བཟླས་པ་དང་། མ་
ཟད་སེམས་རྩེ་གཅིག་ཏུ་གནས་ལུགས་ཀྱི་དོན་ལ་མཉམ་པར་བཞག་ཅིང་བསམ་གཏན་
སྒོམ་པ་དང་ལྡན་པར་བྱེད་དགོས། དེ་ལྟ་བུའི་བསམ་གཏན་དེ་ལ་ཞི་གནས་ཁོ་ནས་
བསམ་གཏན་དང་། ཞི་ལྷག་ཟུང་འབྲེལ་གྱི་བསམ་གཏན་སོགས་ཡོད་མོད། དེ་ལྟར་ཡོད་
ཀྱང་དེ་དག་ལ་རང་རང་གི་ངོ་སྐལ་དུ་གྱུར་པའི་འབྲས་བུ་རེ་འབྱུང་བ་ཡོད་དོ། །གོང་དུ་
བཤད་པ་ལྟར་བསམ་གཏན་སྒོམ་པ་དང་། ཞི་རྒྱས་དབང་དྲག་གི་ལས་སོགས་བསྒྲུབ་པར་
བྱས་ཏེ། དྲང་སྲོང་སོགས་ཀྱི་བདེན་ཚིག་བརྗོད་པ་སོགས་ལས་ལ་འབྲས་བུ་རྣམས་འབད་
མེད་དུ་འབྱུང་བ་ཡིན་ལ། དེ་ལས་གཞན་ཡང་མཐོང་ཆོས་མྱོང་གྱུར་དང་། ལན་གྲངས་
གཞན་ལ་མྱོང་གྱུར་དང་། སྐྱེས་གནས་མྱོང་གྱུར་སོགས་འབྱུང་བར་ངེས་མོད། དེ་ལྟ་བུའི་
ལས་ཀྱི་འབྲས་བུ་སོགས་ཀྱང་སླད་མའི་ཚེ་ན་མེད་ན་མི་འབྱུང་བའི་འབྲས་བུའི་ཆ་ལག་
2༨}{ }



ཧི་མ་ལའི་རིག་མཛོད་ཆེན་མོ། །
སོགས་ཐམས་ཅད་རྒྱ་ཆེར་བསྐྱེད་རྒྱུ་ཡོད་པར་ངེས་པ་ཅིས་ཀྱང་མ་མཐོང་སྟེ་མཐོང་བ་
མངོན་སུམ་གྱིས་གྲུབ་པ་ཡིན་ཏེ། སེམས་ཅན་རྣམས་ཀྱིས་ལས་གང་བྱས་པའི་འབྲས་བུ་
རྣམས་ཆུད་མི་ཟ་བར་མྱོང་པར་ངེས་པ་ཡིན་པའི་ཕྱིར་རོ། །འོ་ན་ནམ་ཡང་རྒྱུ་མིན་པ་
ལས་འབྲས་བུ་གཞན་སྐྱེ་བ་ཨེ་ཡིན་ཞེ་ན་མིན་ཏེ། དཔེར་ན་མར་མེ་སྣང་བ་དང་བཅས་
པ་དེ་ལས་ནི། མུན་པ་མི་འབྱུང་པ་དེ་བཞིན་དུ་འབྲས་བུ་རྣམས་རང་རང་གི་རྒྱུ་མིན་པ་
ལས་མི་སྐྱེ་བ་ཡིན་ནོ། །གལ་སྲིད་དངོས་པོ་ཐམས་ཅད་རང་རྒྱུ་མིན་ན་ཡང་འབྲས་བུ་
གཞན་དེ་ཉིད་སྐྱེད་པར་བྱེད་པ་ཡིན་ན། རྒྱུ་མ་ཡིན་པ་ཀུན་ལས་ཐམས་ཅད་ཀུན་ཀྱང་
རྟག་ཏུ་འབྱུང་བར་འགྱུར་བའི་སྐྱོན་ཁྱོད་ལ་འབབ་གི་ཟེར་དགོས་པ་ཡིན་པའི་ཕྱིར་རོ། །དེ་
ཕྱིར་ན་རང་རང་གི་སྒོ་གསུམ་གྱི་བྱ་བྱེད་ཀྱིས་གཡོ་བ་ཐམས་ཅད་སྔ་མ་སྔ་མ་སོགས་ལ་
བརྟེན་པར་བྱེད་པ་དེ་ཡི་དབང་གིས་ནི། ལས་དགེ་སྡིག་གི་རྣམ་པར་སྨིན་པའི་ཕུང་པོ་དེ་
ནི་ཕྱི་མ་གཞན་རྣམས་སུ་འཕེན་པ་ནི་བཟོ་ཡི་འདུ་བྱེད་བཞིན་དུ་འབྱུང་བ་ཡིན་པའི་
ཕྱིར་རོ། །དེ་ལྟ་བུའི་ལས་དགེ་སྡིག་གི་སྣང་བ་ཐམས་ཅད་རང་རང་གི་ལས་ཀྱིས་མ་བྱུང་
བ་གཅིག་ཀྱང་མེད་པར་ཤེས་དགོས་པ་ཡིན་ནོ། །མདོར་ན་རང་རང་གི་སྒོ་ལུས་ངག་ཡིད་
གསུམ་གྱི་བྱ་བ་ཐམས་ཅད་ཅི་བྱས་ཀྱང་། ནམ་ཡང་ཆུད་མི་ཟ་པར་འབྱུང་བར་འགྱུར་བ་
ཡིན་ཏེ།
འཇུག་པ་ལས།
སེམས་ཉིད་ཀྱིས་ནི་སེམས་ཀྱི་འཇིག་རྟེན་དང༌། །
སྣོད་ཀྱི་འཇིག་རྟེན་ཤིན་ཏུ་དཔག་ཡས་འགོད། །
འགྲོ་བ་མ་ལུས་ལས་ལས་བསྐྱེད་པར་གསུངས། །
39]



ཞལ་གདམས་བསྡུས་འགྲེལ་སྐོར།
སེམས་སྤངས་ནས་ནི་ལས་ཀྱང་ཡོད་མ་ཡིན། །
ཞེས་གསུངས་པ་ལྟར་ཡིན་ལ། དེ་ཡི་ཕྱིར་ན་ཕྱི་སྣོད་ཀྱི་འཇིག་རྟེན་དང་། ནང་
བཅུད་ཀྱི་འགྲོ་བ་སོགས་དངོས་པོ་སྣ་ཚོགས་པ་ཞིག་ཡོད་པ་འདི་དག་རྣམས་རྒྱུ་གང་
ལས་སྐྱེས་པ་ཡིན་ནོ་ཞེ་ན། དེ་ནི་ཐམས་ཅད་གཙོ་བོ་རང་རང་གི་ལས་དགེ་དང་མི་དགེ་
སོགས་ཀྱི་ལས་ལས་སྐྱེས་པ་ཡིན་ནོ་ཞེས་དྲང་སྲོང་བདེན་པར་སྨྲ་ཞིང་གཞན་ལ་གནས་
སྐབས་དང་མཐར་ཐུག་གི་ཕན་པའི་བཞེད་དོན་འབའ་ཞིག་སྒྲུབ་པ་ཀུན་གཟིགས་ཡེ་
ཤེས་ཀྱི་སྤྱན་མངའ་བ་སྟོན་པ་མཆོག་དེས་གསུངས་བར་མཛད་པ་ཡིན་ནོ། །
དེ་ཡང་སེམས་ཅན་རྣམས་ཀྱི་ལས་མི་དགེ་བའི་སྡིག་པའི་འབྲས་བུ་རྣམས་འབད་
མེད་དུ་འབྱུང་བར་ངེས་པ་ཡིན་ཏེ། དཔེར་ན་ཆུ་དང་ནམ་མཁའི་ཟླ་བ་གཉིས་ལྷན་དུ་
འཛོམས་པར་གྱུར་ན། ཆུ་ཡི་ནང་དུ་ཟླ་བའི་གཟུགས་བརྙན་འཆར་བ་དེ་བཞིན་དུ་ནམ་
ཡང་སྲིད་པ་གསུམ་པོ་མ་ལུས་པ་ཀུན་སེམས་ཅན་རང་རང་གི་ལས་སྣང་གིས་གྲུབ་པའི་
གཟུགས་ཡིན་པའི་ཕྱིར་རོ། །རང་རང་གོམས་པ་གང་ལ་ཡོད་ན། དེ་ཡང་ནམ་ཞིག་རྐྱེན་
དང་འཕྲད་པས་ཉེ་བར་གསལ་བ་ཉིད་དུ་གྱུར་པ་དང་། དགེ་དང་མི་དགེ་ཡི་འབྲས་བུ་
ལས་ཀྱི་སྣང་བ་སོགས་ཀུན་འབྱུང་བ་འདི་ལ་བརྟེན་པའི་ལས་ཀྱི་རྒྱུ་དེ་ཉིད་གཞན་དུ་
བོར་ནས། རྒྱུ་མེད་པར་འདོད་པ་རྒྱང་འཕེན་པ་དང་། རང་རྒྱུ་མ་ཡིན་པའི་དབང་ཕྱུག་
སོགས་རྒྱུ་གཞན་འདོད་པ་རྣམས་དང་། ནམ་ཡང་དེ་དག་ཕན་ཚུན་འཕྲད་ནས་འབྲས་
བུ་འགྲུབ་པ་མི་སྲིད་པས་སོ། །དེས་ན་ལས་དེ་ཉིད་དུ་འཇིག་རྟེན་ཁམས་ཀྱི་དངོས་པོ་
ཐམས་ཅད་འབྱུང་བའི་རྒྱུ་རུ་ཤེས་པར་བྱ་དགོས་པ་ཡིན་ནོ། །དེ་གང་རེད་ཟེར་ན། དེ་
ཡང་སེམས་ཅན་རྣམས་ཀྱི་ལས་ཀྱི་རྣམ་པར་སྨིན་པ་གཞན་དང་མ་འདྲེས་པར་རང་རང་
2492



ཧི་མ་ལའི་རིག་མཛོད་ཆེན་མོ།
གིས་གསལ་བོར་མྱོང་བའི་ཆ་ནི་བསམ་མི་ཁྱབ་པ་ཞིག་ཡིན་ཏེ། མྱོང་ཚུལ་མི་འདྲ་བ་ཐ་
དད་པ་སྟེ། དཔེར་ན་གོས་ཆེན་ཟ་འོག་གི་རི་མོ་བཞིན་དུ་བཀྲ་བར་གྱུར་པ་ཡིན་ན་ཡང་།
དེ་ལ་རང་རང་གི་འདོད་དང་མི་འདོད་བཏང་སྙོམས་ཉིད་དུ་བྱས་ཏེ། རིགས་འདི་རྣམ་
པ་གསུམ་པོ་དེ་ལས་ནམ་ཡང་འདའ་བ་མེད་པ་ཡིན་པར་ངེས་སོ། །གོང་དུ་བཤད་པ་
ལྟར་ཚེ་འདིར། དཔེར་ན་ཡུལ་མི་གཅིག་ལ་མཚོན་ན། དེ་དག་གི་ནང་ན་རྒྱུ་ཕྱུག་ཞན་
གཟུགས་ཡག་བཙོག་མི་གཞི་བཟང་དང་མི་བཟང་སོགས་ཁམས་མོས་བསམ་མི་ཁྱབ་པ་
གཅིག་ཡོད་པ་དང་། མ་ཟད་ཁྱིམ་ཚང་གཅིག་གི་མི་རྣམས་ལ་བསམ་བློ་བཏང་ནའང་།
དེ་དག་གི་ནང་ན་ཡང་ལས་ཀྱི་དབང་གིས་བདེ་སྡུག་སྣ་ཚོགས་མྱོང་ཚུལ་སོགས་དཔེར་
ན་གོང་དུ་བཤད་པ་ལྟར་གོས་ཆེན་ཟ་འོག་གི་རི་མོ་ལྟ་བུ་ཞིག་ཡོད་པ་འདི་རྣམས་ཐམས་
ཅད་ལ་མངོན་སུམ་ཚད་མས་གྲུབ་པ་འདི་ཤེས་དགོས་པ་ཡིན་ལ། དེ་ལྟ་བུའི་བདེ་དང་མི་
བདེ་ཐམས་ཅད་དེ་ལའང་གང་ཟག་རང་རང་གིས་འདོད་དང་མི་འདོད་པ་སོགས་
བཤད་ན་ནམ་ཡང་ཕན་ཚུན་རྣམ་པ་འགལ་བར་ངེས་པའི་བདག་ཉིད་ཅན་ཡིན་པའི་
ཕྱིར་རོ། །དེ་དག་འགལ་བ་ཡིན་པའི་རྒྱུ་མཚན་གང་རེད་ཅེ་ན། དེ་དག་ནི་གཙོ་བོ་འབྲས་
བུའི་དབང་དུ་བྱས་ནས་བཤད་པ་ཡིན་པའི་ཕྱིར་རོ། །རང་རང་གི་ཚེ་རབས་གཞན་
སོགས་སུ་ལས་དགེ་དང་མི་དགེ་བ་བྱས་པའི་དབང་གིས་མཐར་འབྲས་བུ་བདེ་དང་མི་
བདེ་སོགས་ཐ་དད་དུ་འབྱུང་བ་མ་གཏོགས་ཡོད་པ་མ་ཡིན་ཏེ། ལས་དགེ་བ་དང་མི་དགེ་
བ་རྒྱུ་ཐ་དད་ལས་འབྲས་བུ་བདེ་བ་དང་མི་བདེ་བ་འབྱུང་བ་ཡིན་པའི་ཕྱིར་རོ། །གཙོ་བོ་
གོང་དུ་བཤད་པ་ལྟ་བུའི་རྒྱུ་རྣམས་ལ་དབྱེ་བ་སྣ་ཚོགས་པ་ཡོད་ཀྱང་། དེ་དག་ཚུར་
བསྡུས་ན་དགེ་མི་དགེ་བཏང་སྙོམས་གསུམ་གྱི་ཁོངས་སུ་འདུ་བར་ངེས་པ་ཡིན་ཏེ།དཔེར་
293



ཞལ་གདམས་བསྡུས་འགྲེལ་སྐོར།
ན་གཟུགས་ཁམས་དང་གཟུགས་མེད་ཀྱི་ཁམས་ན་ཚོར་བ་བཏང་སྙོམས་ཡོད་རྒྱུ་དེ་དང་།
ཡང་བསམ་གཏན་དང་པོ་སོགས་ན་ཚོར་བ་བདེ་བ་ཡོད་རྒྱུ་དེ་དང་། ཡང་འདོད་ཁམས་
སོགས་ན་ཚོར་བ་བདེ་བ་སོགས་ཡོད་རྒྱུ་དེ་དང་། ཡང་ངན་སོང་གནས་གསུམ་སོགས་ན་
སྡུག་བསྔལ་འབའ་ཞིག་ཡོད་རྒྱུ་སོགས་འདི་དག་རྒྱུ་གང་ལས་བྱུང་ངོ་ཞེ་ན། ཐམས་ཅད་
ལས་ཀྱི་དབང་གིས་མ་བྱུང་བའི་ཆོས་གཅིག་ཀྱང་མེད་ཟེར་དགོས་པ་ཡིན་པའི་ཕྱིར་རོ། །
དེ་ལྟ་བུའི་བདེ་བ་འདོད་དང་མི་འདོད་ཐམས་ཅད་རང་རང་གི་འཛིན་ཚུལ་གྱི་དབང་
གིས་འགལ་བ་ཡིན་པ་འདི་ཡི་རྒྱུ་ཡང་ཡེ་ནས་འགལ་བར་གནས་པ་ཡིན་པ་ནི། རིགས་པ་
ཤེས་པ་དཔལ་ཆོས་ཀྱི་གྲགས་པ་སོགས་མཁས་པ་རྣམས་ལ་ཚད་མས་གྲུབ་པ་ཡིན་པའི་
ཕྱིར་རོ། །དེས་ན་ལས་སྣ་ཚོགས་པའི་དབང་གིས་སྐྱེས་པའི་སོ་སོ་སྐྱེ་བོ་འདི་དག་ཐམས་
ཅད་ཀུན་ཀྱང་ཚེ་རབས་འཁོར་བ་ཐོག་མེད་ནས་མི་དགེ་བ་སོགས་ལ་གོམས་པའི་དབང་
གིས། ད་ལྟ་ཡང་ལས་དགེ་དང་མི་དགེ་སོགས་སྣ་ཚོགས་པའི་ལས་ལ་འཇུག་པར་མཐོང་
བས་སོ། །མ་ཟད་དེ་དག་གི་ལས་སྣ་ཚོགས་པ་ཡོད་པའི་དབང་གིས་འབྲས་བུ་ཡང་རྣམ་
པར་སྨིན་པའི་གཟུགས་སོགས་ད་ལྟ་མངོན་སུམ་དུ་མཐོང་བ་ཡང་ཡོད་དེ། དཔེར་ན་
སེམས་ཅན་རྣམས་ཀྱིས་ནང་ན་གཟུགས་དང་ལོངས་སྤྱོད་སོགས་བསམ་མི་ཁྱབ་པ་ཞིག་
ཡོད་པ་འདི་དག་ཐམས་ཅད་ལས་ལས་གྲུབ་པ་མངོན་སུམ་ཉིད་དུ་སྣང་བ་ཡིན་ལ། དེ་
ལྟར་འཛིན་པ་ཡང་ཤིན་ཏུ་བླུན་པོ་བ་གླང་ཡན་ཆད་ཀྱིས་ངོར་ལ་འཐད་པ་དང་བཅས་
པར་རྟོགས་པ་ཡིན་པའི་ཕྱིར་རོ། །སྤྱིར་ལས་ལ་དག་དང་མ་དག་སོགས་རྣམ་པ་ཤིན་ཏུ་
མང་པོ་ཡོད་ན་ཡང་། དགེ་དང་མི་དགེ་བ་ལུང་མ་བསྟན་གྱི་རིགས་འདི་གསུམ་པོ་ལས་
ནམ་ཡང་འདའ་བ་མེད་པ་ཡིན་ལ། དེས་ན་དེ་ལ་ནུས་པ་མེད་པ་ལུང་མ་བསྟན་སོགས་
24



ཧི་མ་ལའི་རིག་མཛོད་ཆེན་མོ།
ཀྱིས་ཕྱོགས་མེད་ངང་གིས་འཇུག་པས་དབང་གིས་ནི། ཤེས་པ་རང་གི་རིགས་འདྲ་ཙམ་
སྐྱེད་ཀྱི་མ་གཏོགས་ཕྱོགས་གཞན་ལ་འདི་དང་འདི་འམ་ཞེས་གཞན་དག་ཏུ་འཇུག་ནས།
ལས་དགེ་དང་མི་དགེ་བའི་འབྲས་བུ་བདེ་བ་དང་སྡུག་བསྔལ་སོགས་ཀྱི་འབྲས་བུ་ཡིད་
དུ་མི་འོང་བ་ནམ་ཡང་མི་འབྱིན་པར་ངེས་པ་ཡིན་ལ། ནམ་ཡང་དགེ་དང་མི་དགེ་སོགས་
ཀྱི་འབྲས་བུ་མི་འབྱིན་པ་དེ་རྣམ་སྨིན་ལུང་དུ་མ་བསྟན་པ་དེ་ཡིན་པར་ཤེས་དགོས་པ་
ཡིན་པས་སོ། །དེའི་ཕྱིར་སེམས་ཅན་རྣམས་ཀྱིས་རང་རང་གི་ལས་དགེ་བ་དང་ལས་སྡིག་
པ་བྱས་པའི་སྟོབས་ཀྱིས་འབྲས་བུ་བདེ་སྡུག་གི་ཚོགས་རྣམས་འབྲས་བུ་ཉིད་དུ་ངེས་པ་
དང་། མ་ཟད་གོང་དུ་བཤད་པའི་དགེ་སྡིག་རྣམས་འབྲས་བུ་དེ་དག་གི་རྒྱུ་རུ་ཡིན་ནོ་
ཞེས་འདྲེན་མཆོག་སྟོན་པ་རྫོགས་པའི་སངས་རྒྱས་མཆོག་གི་ཞལ་ནས་གསུངས་པ་ཡིན་
པའི་ཕྱིར་རོ། །དེ་ལྟ་བུའི་ལས་ལས་བྱུང་བའི་རྒྱུ་འབྲས་འདི་དག་ལ་ཡང་རྣམ་པ་ཀུན་ཏུ་
འཐད་པ་དང་བཅས་པ་མངོན་སུམ་དུ་མཐོང་ངོ༌། །དེ་ལས་གཞན་དངོས་པོ་རྒྱུ་མེད་ལས་
འབྱུང་བར་འདོད་པ་དང་། མ་ཟད་རྒྱུ་རྟག་པ་ལས་འབྱུང་བར་འདོད་པ་སོགས་ལ་རིག་
པའི་གནོད་པ་ཡོད་པས་ན། དེ་དག་དང་མི་འདྲ་བར་ཚད་མས་ངེས་དགོས་པ་ཡིན་པའི་
ཕྱིར་རོ། །ཁམས་གསུམ་འཁོར་བའི་གནས་སུ་སྐྱེད་བྱེད་ཀྱི་རྒྱུ་གཉིས་འཛིན་མ་རིག་པ་
འདོད་པའི་འདོད་ཆགས་ཞེ་སྡང་སོགས་ཀྱི་སྒྲིབ་པ་དང་བདེན་འཛིན་སོགས་མཐའ་
དག་སྤངས་པར་བྱས་པའི་ཆགས་བྲལ་གྱི་འཕགས་པ་ལྟ་བུ་རྣམས་ལ། འདི་ལྟ་བུའི་ལས་
མི་དགེ་བའི་རྣམ་སྨིན་སྐྱེ་བ་ཡོད་པར་མ་མཐོང་བར་གྱུར་པ་ཡིན་ཞིང་། དེ་ཉིད་ནམ་
ཡང་འཁོར་བར་སྐྱེ་བ་མ་མཐོང་བ་ཡིན་ནོ།།ལས་ཉོན་སོགས་ཀྱི་དབང་གིས་སྐྱེ་བ་ཀུན་ཏུ་
བདག་ལ་ཆགས་པ་དང་བཅས་པ་དེ་ཡི་དབང་གིས་རྟག་ཏུ་གཞན་ཕྱོགས་ལ་སྡང་བ་
295



ཞལ་གདམས་བསྡུས་འགྲེལ་སྐོར།
དང་སྙེམ་པ་དང་། སེར་སྣ་ལ་སོགས་པའི་དུས་དང་རྣམ་པ་ཀུན་ཏུ་རྒྱུད་ལ་དེ་ལྟར་
འབྱུང་བ་ཡིན་ནོ། །དེ་ནི་བདུད་བཞི་ལས་རྣམ་པར་རྒྱལ་བས་ཀྱང་། གང་ཟག་དེ་ལ་སྨད་
པའི་གནས་སུ་གྱུར་པ་ཡིན་པའི་ཕྱིར་རོ། །དེ་ལྟར་སྨད་པའི་གནས་ཉིད་དུ་གྱུར་པའི་
དབང་གིས་དེ་ལ་ཉོན་མོངས་པ་ཞེས་པའི་མིང་གིས་འདིར་བསྟན་པ་ཡིན་ནོ།།།
གོང་དུ་བཤད་པ་དེ་ལྟ་བུའི་ཉོན་མོངས་པ་དེ་དང་ལྡན་པར་གྱུར་པས་ན། སྐྱེ་བོ་
དེ་རྣམས་སྐྱེ་བ་ཚེ་རབས་ཐམས་ཅད་དུ་ལས་ཉོན་མ་རིག་པ་དྲག་པོའི་དབང་གིས་རྟག་
ཏུ་སེམས་ཅན་གཞན་ལ་འཚེ་ཞིང་གསོད་པར་བྱེད་པ་དང༌། གཞན་གྱི་ནོར་དང་ལོངས་
སྤྱོད་སོགས་འཕྲོག་པར་བྱེད་པ་དང་། རང་འདོད་ངན་པའི་ཀུན་ནས་བསླངས་ཤིང་
གཞན་ལ་རྫུན་སོགས་ཀྱི་དབང་གིས་ལོག་པའི་ལས་ཀྱི་ལམ་ལ་རྟག་ཏུ་འཇུག་པར་གྱུར་
པ་ཡིན་ཏེ། འདི་འདྲའི་ལས་མི་དགེ་བ་གང་ཡིན་པ་དེ་ཉིད་རང་རྒྱུད་ལ་བྱུང་བ་ཙམ་
གྱིས་ནི། སྔར་རང་རྒྱུད་ན་བྱམས་དང་སྙིང་རྗེ་སོགས་ཅུང་ཟད་རེ་ཡོད་སྲིད་ན། ནམ་ཡང་
དེ་ནས་བཟུང་སྟེ་རང་རྒྱུད་ལ་ཟུག་ངུ་བསྐྱེད་ཅིང་གཞན་དག་གི་རྒྱུད་ཀྱང་འཇོམས་པར་
བྱེད་པ་ཡིན་ཏེ། དེ་དག་འདིར་ཅུང་ཟད་ཙམ་ཞིག་བཤད་ན་བླ་མ་ཡིན་ན། གྲྭ་བ་ཡིན་ན།
དགེ་སྐོས་ཡིན་ན། ཁྱིམ་པ་ཕོ་མོ་ཡིན་ན། མདོར་ན་སྐྱེ་བོ་སུ་ཞིག་ཡིན་ཀྱང་། གོང་དུ་
བཤད་པ་ལྟ་བུའི་ཟུག་རྔུ་འདོད་ཆགས་ཞེ་སྡང་སོགས་སྐྱེས་ན། རང་རྒྱུད་ཀྱི་དགེ་ཚོགས་
འཇོམས་པར་མ་ཟད། གཞན་དག་གི་རྒྱུད་ཀྱིས་དགེ་ཚོགས་ཀྱང་འཇོམས་པར་འགྱུར་
བར་ངེས་སོ། །དེས་ན་དེ་ལྟར་བྱས་པའི་ཚེ་འདིར་དེ་ལྟ་བུའི་ཟུག་རྔུ་འབྱུང་ན། ཚེ་ཕྱི་མར་
ན་ཟུག་ངུ་ཡོད་པ་སྨོས་ཅི་དགོས་ཟེར་དགོས་པ་ཡིན་ལ། དེས་ན་དེ་ལྟ་བུའི་ཟུག་རྔུ་ཅན་
རྣམས་ལ་རྟག་ཏུ་རང་རྒྱུད་ན་གཞན་ངོ་ལ་བལྟས་ནས་ངོ་ཚ་བ་མེད་པ་དང་། རང་ངོ་ལ་
༤}6



ཧི་མ་ལའི་རིག་མཛོད་ཆེན་མོ།
བལྟས་ནས་ཁྲེལ་མེད་པའི་བདག་ཉིད་ཅན་གྱི་སྤོང་བྱེད་ཀྱི་གཉེན་པོའི་ཕྱོགས་ནི་འགྲིབ་
པར་གྱུར་པ་ཡིན་ན། ལས་དང་ཉོན་མོངས་པའི་ཕྱོགས་འདི་དག་ཇེ་བས་ཇེ་འཕེལ་དུ་
གྱུར་པ་ཡིན་ཞིང་། དེ་ལྟ་བུའི་འདོད་ཆགས་ཞེ་སྡང་སོགས་གང་ན་འདི་ཡོད་པ་དེ་ན།
ནམ་ཡང་དཔལ་དང་འབྱོར་བ་སོགས་གང་ཡང་མི་ལྡན་པར་རྒུད་པ་ཡོད་པ་ཡིན་ལ། དེ་
ལྟ་བུའི་རྒུད་པ་ཡོད་པ་དེ་ན་སེམས་ཅན་རྣམས་ལ་ཚེ་འདིར་དེ་དག་ལ་ཚེ་ཐུང་བ་དང་
ནོར་དང་ལོངས་སྤྱོད་སོགས་ཀྱིས་དབུལ་ཞིང་ཕོངས་ཏེ་སྡུག་བསྔལ་བའི་རང་བཞིན་དུ་
འགྱུར་བ་ཡིན་ནོ། །
དེ་ལྟར་མི་དགེ་བ་བྱེད་པའི་སེམས་ཅན་རྣམས་ཕྱོགས་དུས་གང་དུ་ཡོད་ཀྱང་
སྙིགས་མའི་སྡུག་བསྔལ་གྱི་ཁུར་གྱིས་མནོན་པ་དེ་ན་ནམ་ཡང་འདི་མང་བར་འགྱུར་བ་
ཡིན་ཞིང་། དེ་དག་ལ་དཔལ་དང་འབྱོར་བ་སོགས་ཅུང་ཟད་རེ་དང་ལྡན་པར་གྱུར་ཀྱང་།
ལས་མི་དགེ་བ་བྱས་པའི་འབྲས་བུ་འདི་དག་འགྲིབ་པར་འགྱུར་བ་ཡིན་པའི་ཕྱིར་རོ། །
དེས་ན་ད་ལྟ་རང་རང་གི་ཡུལ་ཁོག་སོགས་ལ་ལྟོས་དང༌། སྲོག་གཅོད་སོགས་མི་དགེ་བ་
བྱས་པའི་ཡུལ་ཁོག་རྣམས་ན་ནམ་ཡང་དཔལ་དང་འབྱོར་བ་མེད་པ་དེ་ཉིད་མངོན་སུམ་
གྱིས་གྲུབ་པར་ངེས་སོ། །དེ་ཕྱིར་རྟག་ཏུ་སེམས་ཅན་རྣམས་ལ་གནོད་ཅིང་འཚེ་བའི་ལས་
རྣམས་གང་ཞིག་སྒྲུབ་པར་བྱེད་པ་དེ་དག་རྣམས་ལ། ནམ་ཡང་མ་དག་པའི་ལས་བྱས་པ་
འགྲོ་བ་ལྷ་དང་བཅས་པས་སྨད་པའི་གནས་སུ་གྱུར་པ་བཀྲ་མི་ཤིས་ཤིང་མཚན་ལྟས་
ངན་པ་འདི་དང་ཕྱི་མ་ཐམས་ཅད་ཕུང་ཀྲོལ་ཆེན་པོ་བྱེད་པ་འདི་ལས་རང་རང་ལ་བདེ་
བའི་འབྲས་བུ་ཞིག་འབྱུང་བར་འདོད་པ་ནི། སེམས་ལྡན་སུ་ཞིག་གིས་ཁས་ལེན་པར་བྱེད་
པ་ཡིན་ཏེ། སུ་ཡིས་ཀྱང་ཁས་ལེན་པར་བྱེད་པ་མ་ཡིན་པའི་ཕྱིར་རོ། །དེ་ལྟ་བུའི་ལས་མ་
297



ཞལ་གདམས་བསྡུས་འགྲེལ་སྐོར།
དག་པར་བྱེད་པ་འདི་རྣམས་ནི། དཔེར་ན་རང་བཞིན་དུ་མི་གནས་པའི་སྨྱོན་པ་དང་
འདྲ་བར་ངེས་པ་དང༌། མ་ཟད་དེ་དག་གི་རྒྱུད་ལ་གདོན་དང་དགེགས་སོགས་དབང་
མེད་དུ་ཞུགས་པ་ཡིན་ཏེ། དེས་ན་ཕྱི་རོལ་པ་སོགས་གྲུབ་མཐའ་ངན་པའི་ལོག་རྟོག་གི་
གདོན་ཆེན་སྙིང་ལ་བཞུགས་པའི་དབང་གིས་སེམས་ཅན་རང་རང་གི་སེམས་ཀྱི་འདུ་
ཤེས་རྣམས་སྔར་དང་མི་འདྲ་བར་འདུ་ཤེས་ཐམས་ཅད་ཕྱིན་ཅི་ལོག་ཏུ་གྱུར་པ་ན། དེ་
དག་སྨྱོན་པ་དང་འདྲ་བར་ངེས་མོད། དེ་དང་འདྲ་བའི་ཀླ་ཀློ་ལུགས་ངན་པ་འཚེ་བ་ཆོས་
སུ་སྨྲ་ཞིང་རང་གི་དེ་ཡི་གྲུབ་མཐའ་འཛིན་པ་དང་། གཞན་ལ་དེ་ལྟར་འཛིན་དུ་འཇུག་
པར་བྱེད་པ་དེ་ནི། དཔེར་ན་སྡུག་བསྔལ་མི་བཟོད་པ་མྱོང་བར་བྱེད་པའི་རྒྱུ་དུག་འདི་
ཟོས་ཤིག་ཅེས་བརྗོད་པ་དང་། དུག་འདི་ཟོས་ན་འདི་ལས་ནམ་ཡང་ལུས་དང་སེམས་
སོགས་རྟག་ཏུ་བདེ་བར་འགྱུར་རོ་ཞེས་བརྗོད་པའི་ཚིག་ངན་པ་འདི་དང་འདི་ལྟ་བུ་
སོགས་ནི་མུ་སྟེགས་ཀླ་ཀློའི་དེ་ཡི་ལུགས་ཡིན་ལ། དེས་ན་འདི་ལ་ཡིད་རྟོན་གྱི་གནས་སུ་
ངེས་པར་མཚུངས་པ་ཡིན་ནོ། །འོ་ན་ཁོ་བོའི་ལུགས་ངན་པ་དེ་བདེན་པར་གྲུབ་པ་ཡིན་
ནོ་ཞེ་ན། འོ་ན་འཚེ་བ་ཆོས་སུ་སྨྲ་བ་ཀླ་ཀློ་ཁྱོད་ཀྱིས་དེ་དག་བདེན་པ་ཉིད་དུ་ཡིད་ཆེས་
པར་བྱེད་པའི་རྒྱུ་མཚན་རྣམ་དག་ཅིག་ཁྱོད་ལ་ཡོད་ན། དེ་དག་ཅིའི་ཕྱིར་ན་མི་སྟོན་ཏེ།
ཁྱོད་ཀྱིས་སྟོན་པར་རིགས་པ་ཡིན་ལ། དེས་ན་ཁྱོད་ཀྱིས་གཞན་ལ་འཚེ་བ་སོགས་ཆོས་
ཡིན་པའི་རྒྱུ་མཚན་མེད་པ་དེ་ལ་སྐྱེ་བོ་སུ་ཞིག་ཡིད་ཆེས་པར་བྱ་རིགས་ཏེ་མི་རིགས་པ་
ཡིན་ནོ། །གལ་ཏེ་ཁྱོད་ཀྱི་འདོད་པ་ལྟར་གཞན་ལ་འཚེ་བ་བྱེད་པ་དེ་དག་དམ་པའི་ཆོས་
ཡིན་པར་འདོད་ན། སྐྱེ་བ་ཚེ་རབས་ཐམས་ཅད་དུ་ལས་དང་ཉོན་མོངས་པ་མི་དགེ་བ་
སོགས་རྒྱུད་ལ་རྟག་ཏུ་འཕེལ་བའི་སྐྱེ་བོ་རྣམས་རྐྱེན་གཞན་ལ་མི་ལྟོས་པར་དེ་ལ་ངང་
24J8



ཧི་མ་ལའི་རིག་མཛོད་ཆེན་མོ།
གིས་མི་དགེ་བ་ལ་འཇུག་པ་ཡིན་པས་ན། ཁྱོད་ཀྱི་འདོད་པ་ལྟར་སུ་ཡང་བདེ་བས་ཕོང་
བར་འགྱུར་མི་སྲིད་པའི་སྐྱོན་སོ་ན་གནས་པ་ཡིན་པའི་ཕྱིར་རོ། །མ་ཟད་གང་ན་གནོད་པ་
མང་བ་དེ་ན་རང་ལ་སྡང་བའི་སྒོ་ནས་སྲོག་གཅོད་པར་བྱེད་པའི་གནོད་པ་ལྷག་པར་དུ་
འཕེལ་བར་འགྱུར་བ་ཡིན་ཏེ། དེ་གཉིས་མེད་ན་མི་འབྱུང་བའི་ཆོས་ཡིན་པར་ངེས་པའི་
ཕྱིར་རོ། །ཡང་ཡུལ་དུས་གང་ན་དཔལ་དང་འབྱོར་བ་སོགས་ཉུང་བ་དེ་ན། སེར་སྣས་
བསགས་པའི་གཞན་གྱི་ནོར་དང་ལོངས་སྤྱོད་སོགས་རྐུ་བར་བྱས་ཤིང་ལས་ངན་སོགས་
ཀྱི་རྒྱུ་བྱས་པའི་དབང་གིས་དེ་ཉིད་འཕེལ་བར་འགྱུར་བའི་རང་བཞིན་ཉིད་དུ་གནས་པ་
ཡིན་པའི་ཕྱིར་རོ། །ཤིན་ཏུ་ལས་ངན་བསགས་ཤིང་དམན་པའི་འགྲོ་བའི་གནས་འདི་
དག་ནི་གཞན་སུ་ཡིས་གནས་མ་ཡིན་པར། དེ་དག་ཁོ་ན་མུ་སྟེགས་པ་ཁྱོད་ཀྱི་འཚེ་བ་
ཆོས་སུ་སྨྲ་བ་ཁྱོད་ཀྱི་ཆོས་ཀྱི་སྣོད་ཡིན་པར་ཐལ་བ་བཟློག་མེད་དུ་ཁས་ལེན་དགོས་པ་
ཡིན་པའི་ཕྱིར་རོ། །མ་ཟད་ལས་ངན་སེམས་ཅན་རྟག་ཏུ་གཞན་ལ་འཚེ་བའི་གཅན་
གཟན་སྤྱང་ཀི་སོགས་དང་གཞན་ལ་འཚེ་བའི་ཤན་པ་དང་སྨད་འཚོང་སོགས་ལས་ངན་
མི་དགེ་བ་བསགས་པའི་སེམས་ཅན་རྣམས་གང་ན་ཡོད་ན་དེ་ན་ཆགས་སྡང་རྨོངས་པའི་
མཐུས། ཚེ་འདི་དང་ཕྱི་མ་ཐམས་ཅད་དུ་ལུས་དང་སེམས་ལ་ཤིན་ཏུ་མི་བཟད་པའི་ལས་
བྱེད་པ་དེ་དག་རྣམས་ཁྱེད་ཀྱིས་ནམ་ཡང་བརྟེན་བྱར་དུ་འགྱུར་བར་ཐལ་བའི་སྐྱོན་ཡོད་
པ་ཡིན་པའི་ཕྱིར་རོ། །གོང་དུ་བཤད་པ་ལྟར་འདིར་ཅུང་ཟད་ཅིག་བཤད་ན་གཞན་ལ་
འཚེ་བ་ཐམས་ཅད་ཆོས་ཡིན་ན། ཁྱོད་ཀྱིས་འཇིག་རྟེན་ཁམས་ཀྱི་སེམས་ཅན་དཔལ་དང་
འབྱོར་བ་ཐམས་ཅད་ལས་ངན་བསགས་པའི་དབང་གིས་ཟད་ཅིང་སྡུག་བསྔལ་མངོན་
སུམ་དུ་མྱོང་བ་འདི་རྣམས་བསྟེན་པར་འོས་པའི་གནས་ཉིད་དུ་འགྱུར་བར་རིགས་པ་
299



ཞལ་གདམས་བསྡུས་འགྲེལ་སྐོར།
ཡིན་པའི་ཕྱིར་དང་། མ་ཟད་ཚེ་རབས་སྔོན་མ་སོགས་སུ་ལས་མི་དགེ་བ་བྱས་པའི་རྣམ་
སྨིན་ཉམས་སུ་མྱོང་བའི། གཅན་གཟན་དང་། ཤན་པ་དང་། སྨད་འཚོང་མ་སོགས་ཀྱང་
ཁྱེད་ཀྱིས་བསྟེན་པར་བྱ་བའི་གནས་ཡིན་པར་ཐལ་བའི་ཕྱིར་རོ། ། མདོར་ན་མུ་སྟེགས་པ་
ཁྱོད་ཀྱིས་ལས་མི་དགེ་བ་གཞན་ལ་འཚེ་བ་དང་། འདོད་ཆགས་ཞེ་སྡང་སོགས་གང་ན་
ཡོད་པ་དེ་དག་ཐམས་ཅད་ཁྱོད་ཀྱིས་བསྟེན་པར་བྱ་བ་ཡིན་དགོས་པར་ཐལ་བའི་སྐྱོན་
ཡོད་པ་ཡིན་པའི་ཕྱིར་རོ། །དེས་ན་མུ་སྟེགས་པ་ཁྱོད་ཀྱི་འདོད་པ་བཞིན་དུ་ཆོས་གང་
ཞིག་ལ་གང་བརྟེན་པ་དེ་ལ། ནམ་ཡང་འབྲས་བུ་ངན་པར་མ་ཟད་ཀྱི་དེ་དག་གི་རྒྱུ་དེ་
ཡང་ཤིན་ཏུ་རྣམ་པར་སྨིན་པ་མི་བཟད་པས་རང་བཞིན་ཅན་ཡིན་ཏེ། དེ་ནི་དཔེར་ན་མ་
རུང་བའི་སྦྲུལ་མང་བོའི་གཟེབ་ཏུ་ཚུད་པ་བཞིན་དུ་རྟག་ཏུ་སྡུག་བསྔལ་གསུམ་གྱིས་བར་
མེད་དུ་གདུང་བ་ཡིན་པའི་ཕྱིར་རོ། །དེས་ན་མུ་སྟེགས་པ་ཁྱོད་ཀྱིས་བདེ་བ་འདོད་པ་
ཡོད་དམ་ཡོད་དོ་ཞེ་ན། དེ་ཡང་མི་འཐད་པ་ཡིན་ཏེ། ཁྱོད་ཀྱིས་ནི་མ་འོངས་པ་ན་བདག་
གི་དོན་ཐམས་ཅད་ད་ལྟའི་ལས་ཀྱིས་བསྒྲུབ་ནུས་པར་ཁས་བླངས་པར་བྱས་ནས་ནི།
སེམས་ཅན་གཞན་ལ་མི་འཚེ་བ་བྱེད་པར་འདོད་པ་དེ་ཡང་། བདེ་བའི་རྒྱུ་མིན་པར་གང་
ལས་འདོད་དེ་འདོད་པར་བྱེད་མི་རིགས་པ་ཡིན་པའི་ཕྱིར་རོ། །ནང་པ་སངས་རྒྱས་པའི་
སེམས་ཅན་གཞན་ལ་འཚེ་བ་མེད་པ་དེ་ཆོས་སུ་འདོད་པར་གྱུར་པ་ན། ཁྱོད་ཀྱིས་འདོད་
པའི་འཚེ་བ་ཆོས་ཉིད་དུ་འདོད་པ་དེ་ཆོས་མིན་པ་ཉིད་དུ་ངེས་པ་ཡིན་པའི་ཕྱིར་རོ། །དེ་
ཕྱིར་ན་གོང་དུ་བཤད་པ་ལྟ་བུའི་འཚེ་བ་ཆོས་ཉིད་དུ་འདོད་པ་དེ་གཉིས་ལ། ནམ་ཡང་
འགལ་བས་ན། དེ་གཉིས་ཀ་ཆོས་སུ་རིགས་པ་མ་ཡིན་པར་ཤེས་དགོས་པ་ཡིན་ལ། དེས་
ན་རྟག་ཏུ་གཞན་ལ་མི་འཚེ་བ་བཟང་པོའི་དུས་དང་བཟང་པོའི་ཕྱོགས་ཀྱི་ཡོན་ཏན་
3[5]



ཧི་མ་ལའི་རིག་མཛོད་ཆེན་མོ།
རྣམས་གང་ན་ཡོད་པར་གྱུར་ན། གཞན་ལ་མི་འཚེ་བ་དང་། དགེ་བའི་ཕྱོགས་རྣམས་
འཕེལ་ཞིང་དེང་གི་དུས་ན་ཡང་འདི་ལ་གནས་པས་རང་དང་གཞན་གྱི་ལུས་དང་སེམས་
ལ་མ་དག་པ་སྡུག་བསྔལ་གྱི་ཟུག་རྔུ་མི་བསྐྱེད་པ་སྟེ། དཔེར་ན་བདུད་རྩི་ལྟ་བུའི་ཆོས་མི་
འཚེ་བ་ཡིད་དུ་འོང་བ་འདིས་ནི། ནམ་ཡང་བདག་གཞན་རྣམས་ཀྱི་རྒྱུད་ལ་སྡུག་བསྔལ་
བསྐྱེད་པར་བྱེད་ཅེས་ཁྱོད་ཀྱི་འདོད་པར་བྱེད་པའི་འཐད་པ་དེ་ད་ལྟ་གང་ཡིན་ཁྱོད་
ཀྱིས་སྨྲ་བར་རིགས་པ་ཡིན་ན་ཡང་། ཁྱོད་ལ་རང་གི་ཞེ་འདོད་ཙམ་མ་གཏོགས་ཅི་ཡང་
སྨྲ་རྒྱུ་མེད་པ་ཡིན་པའི་ཕྱིར་རོ། །ནང་པ་སངས་རྒྱས་པ་འཚེ་མེད་ཞི་བའི་ལམ་འདི་ལ།
དངོས་དང་ཤུགས་གང་གིས་ཀྱང་། ཁྱོད་འཚེ་བ་ཆོས་སུ་སྨྲ་བ་དང་འདྲ་བར་བསྒྲུབ་མི་
ནུས་པར། མངོན་སུམ་དང་། རྗེས་དཔག་སོགས་ཀྱི་ཚད་མས་ངེས་པ་ཡིན་པའི་ཕྱིར་རོ། །
དེས་ན་ཁྱོད་ལ་ལུང་དང་རིགས་པ་སོགས་ཀྱི་གནོད་བྱེད་གང་ཡང་མེད་ན། དེ་ནི་དཔེར་ན།
གཞན་ལས། །
ཁྱི་རྒན་ཀུ་ཅོ་འདོན་པ་ན། །
རྒྱུ་མཚན་མེད་པར་གཞན་དག་རྒྱུག །
ཞེས་ཟེར་བ་ལྟར་ཡིན་པའི་ཕྱིར་རོ། །དེས་ན་ད་ལྟ་རྒྱུ་དགེ་བ་སྒྲུབ་ན་ཚེ་ཕྱི་མའི་
གནས་སྐབས་ན། འབྲས་བུ་བདེ་བ་འབྱུང་བ་དང་། ད་ལྟ་རྒྱུ་མི་དགེ་བ་བསྒྲུབས་ན་ཚེ་ཕྱི་
མ་ན་འབྲས་བུ་སྡུག་བསྔལ་འབྱུང་བ་ཡིན་ཏེ། དཔེར་ན་ཕན་པས་ཕན་པ་འགུགས་པར་
བྱེད་ཅིང་གནས་པ་དང་། ནོར་གྱིས་ནོར་རྣམས་འགུགས་པར་བགྱིད་པ་དེ་དག་ནི། འདི་
ན་ཀུན་ལ་མངོན་སུམ་དུ་རང་གི་མྱོང་བས་གྲུབ་པ་དེ་ནི་སྐྱེ་བོ་སུ་ཡིས་ཀྱང་བསྙོན་དུ་
མེད་པ་ཡིན་པའི་ཕྱིར་རོ། །དེ་དག་མྱོང་བའི་གྲུབ་པའི་རྒྱུ་མཚན་ཅི་ཡོད་དོ་ཞེ་ན། དེ་ནི་
3)]



ཞལ་གདམས་བསྡུས་འགྲེལ་སྐོར།
ཡོད་དེ། ད་ལྟ་སྐྱིད་པོར་སྡོད་པའི་སྐྱེ་བོ་དང་སྡུག་བསྔལ་མྱོང་བའི་སྐྱེ་བོ་སོགས་ཐམས་
ཅད་ལས་ཀྱིས་བྱས་པ་ཡིན་པར་མྱོང་བས་གྲུབ་པ་ཡིན་ལ། དེ་ལྟ་བུའི་བདེ་བ་ཐམས་ཅད་
མངོན་སུམ་ཉིད་དུ་མྱོང་བས་གྲུབ་ན། དེ་ནི་རྣམ་པ་གཞན་དུ་མི་བདེའི་གནས་སུ་རྒྱུར་
ཞེས་འགྱུར་བ་སོགས་ཀྱི་བློ་ནི་དགེ་དང་མི་དགེ་བའི་འདུ་བྱེད་སོགས་གང་ལ་གོམས་པ་
ཡོད་ན། ཐམས་ཅད་དེ་ཡི་རྗེས་སུ་འཇུག་པར་གྱུར་པ་ཡིན་ཏེ། བདེ་སྡུག་སོགས་ཀྱི་འབྲས་
བུ་མྱོང་བས་ཤེས་པར་འགྱུར་བ་ཡིན་ལ། ནམ་ཡང་བདེ་བའི་དཔལ་དང་ལྡན་པ་རྣམས་
དེ་ལ་རྟག་ཏུ་ངང་གིས་མི་དགེ་བའི་འབྲས་བུ་ཉུང་བ་མིན་ནམ་ཡིན་པར་ངེས་སོ། །དེ་
ཡང་གང་ན་སེམས་ཅན་གཞན་སོགས་རྟག་ཏུ་གསོད་གཅོད་སོགས་འཚེ་བའི་མི་རྣམས་
ནི། ཡུལ་གྱི་རྒྱལ་ཁྲིམས་སོགས་ཀྱིས་ཚར་གཅོད་ཅིང་རྟག་ཏུ་རང་གཞན་ཀུན་གྱིས་སྨད་
པར་བྱ་བ་དེ་ཉིད་ཡིན་ལ། ཚེ་ཕྱི་མའི་འབྲས་བུ་མ་མཐོང་བར་བདེ་བ་མྱུར་དུ་ཅི་ལྟར་
འགྱུར་བ་ཡིན་ལ། སེམས་ཅན་གཞན་ལ་མི་འཚེ་བ་མ་ཡིན་པར། ཚེ་འདིར་ནི་རྟག་ཏུ་
རང་གཞན་ཀུན་ལ་འཚེ་བའི་ཚོགས་རྣམས་ལ་བདེ་བ་འབྱུང་བའི་རྒྱུ་དགེ་བ་དེ་མེད་ན་
ཡང་། ཕྱི་མ་སོགས་སུ་བདེ་བར་གནས་སུ་བགྱིད་པ་ཡོད་དོ་ཞེ་ན་དེ་ལྟར་མ་མཐོང་ལ།
དེའི་དུས་སུ་འདི་གཉིས་བསྣོལ་བ་ཡིན་པ་ཁྱོད་ལ་དེ་ལྟར་ཡིན་པའི་རྒྱུ་མཚན་གང་གིས་
གྲུབ་སྟེ། དེ་ལྟར་ནམ་ཡང་འགྲུབ་མི་ནུས་པ་ཡིན་པའི་ཕྱིར་རོ། །འོ་ན་ཁྱོད་ཀྱིས་ཟེར་བ་
ལྟར་གཞན་ལ་འཚེ་བ་བྱས་པ་རྣམས་ནི་ངོ་བོའི་གྲུབ་པའི་ཆོས་ཡིན་ནོ་ཞེ་ན། འོ་ན་ལྷ་
རྣམས་ལ་བསམ་བློ་བཏང་ནའང་གཞན་ལ་མི་འཚེ་བར་མི་བྱེད་པར། འཚེ་བས་ཆོས་
བསྒྲུབ་པར་བྱེད་པ་དེ་ནི་འཐད་པར་རིགས་པ་ཡིན་པའི་ཕྱིར་རོ། །དེའི་ཕྱིར་ལྷ་རྣམས་ནི་
འཇིག་རྟེན་ཀུན་གྱི་བྱེད་པ་པོའམ་བདག་པོ་ཡིན་ན། ནམ་ཡང་ཁྱོད་ཀྱིས་ཟེར་བ་ལྟར་
35）



ཧི་མ་ལའི་རིག་མཛོད་ཆེན་མོ།
གཞན་ལ་འཚེ་བས་དེ་དག་མི་མགུ་པར་ངེས་པ་ཡིན་ནོ། །གལ་ཏེ་ཁྱོད་ཀྱིས་འདོད་པ་
ལྟར་འཚེ་བ་ཆོས་ཉིད་དུ་གྲུབ་ན། ལྷ་རྣམས་ཀྱིས་ཀྱང་རྟག་ཏུ་འཚེ་བ་ཆོས་སུ་བསྒྲུབས་
པར་ཐལ་བའི་སྐྱོན་འབབ་པ་ཡིན་མོད། ཡང་མུ་སྟེགས་པ་ཁྱོད་ཀྱིས་འདོད་པ་ལྟར་སེམས་
ཅན་གཞན་བསད་པའི་མཆོད་པས་ཁྱོད་ཀྱི་ལྷ་དེ་དག་ཐུགས་མགུ་བར་གྱུར་པ་ཡིན་ན།
ཁྱོད་སེམས་ཅན་ཡིན་པ་གང་ཞིག་ཁྱོད་རང་ཉིད་གཞན་གྱིས་བསད་པར་བྱེད་པ་དང་།
མ་ཟད་ཤ་ཁྲག་གི་མཆོད་པ་འབུལ་བར་བྱེད་པ་དེ་ལའང་ཅིའི་ཕྱིར་ན་མི་མགུ་སྟེ་
མགུ་བར་རིགས་སོ། །དེ་ཡང་དཔེ་ཇི་ལྟར་ན་རང་རང་ལ་ད་ལྟ་རང་བཞིན་དུ་གཞན་
རྣམས་ཀུན་གྱིས་བདག་ལ་བདག་གཅེས་པར་འཛིན་པ་ཡིན་པས་སོ། །གོང་དུ་བཤད་པ་
ལྟ་བུའི་སེམས་ཅན་དེ་དག་གསོད་པར་བྱེད་པ་ཡི་སྟོབས་ཀྱིས་བདག་བདེ་བར་འགྱུར་བ་
ཡིན་ནོ་ཞེ་ན། དེ་ལ་རྒྱུ་མཚན་ཅི་ཞིག་བདོག་པར་བྱ། འཁོར་བར་འཁྱམས་པའི་གཙོ་བོ་
རྣམ་ཤེས་ལུས་ཅན་མ་ཡིན་པས་སོ། །དེ་ནི་སུས་ཀྱང་གང་དུ་གསོད་པར་བྱ་མི་ནུས་པ་
ཡིན་པར་ངེས། ད་ལྟ་ཡོད་པའི་རྒྱུ་ལུས་འདི་ནི་མ་འོངས་པར་ཤི་བའི་ཚེ་ན་འཇིག་རྟེན་
འདིར་འདོར་བའི་རང་བཞིན་ཉིད་དུ་ངེས་པ་ཡིན་པའི་ཕྱིར་ན། ནམ་ཡང་སྐྱེ་བ་གཞན་
དུ་ཁྱོད་ཀྱི་རྗེས་སུ་མི་འབྲངས་པར་བྱས་ཏེ། གཞན་གྱི་ནོར་འཕྲོག་པ་དང་། རྟག་ཏུ་གཅེས་
པར་བཟུང་བའི་ལུས་སྲོག་སོགས་ལ་གནོད་པ་བྱས་པའི་རྣམ་སྨིན་ཐམས་ཅད་སྐྱེ་བ་
གཞན་དུ་མྱོང་བར་གྱུར་པ་ཡོད་ན་ཡང་། འདིར་ནི་དེ་ཡི་ལུས་ཀྱི་ཤ་ཁྲག་གམ་མཁོ་བའི་
ཡོ་བྱད་སོགས་བདག་གིར་བྱར་ཡོད་ཀྱང་ རྟག་ཏུ་ཁྱོད་ཀྱིས་བསད་པའི་ལས་ཀྱི་རྣམ་
པར་སྨིན་པ་སོགས་གཞན་དུ་འདོད་པས་དེ་ཡི་ཚུལ་སོགས་ལ་དངོས་པོ་སྟོབས་ཤུགས་ཀྱི་
རིགས་པའི་ལེགས་པར་དཔྱད་ན་ཕ་རོལ་པོས་སྡུག་བསྔལ་མྱོང་བའི་ཆ་ཁྱོད་ལ་ནམ་ཡང་
303



ཞལ་གདམས་བསྡུས་འགྲེལ་སྐོར།
བདེ་བའི་རྒྱུར་འགྱུར་གྲངས་པ་ཨེ་ཡོད་ཅེ་ན། གཞན་ལ་སྡུག་བསྔལ་བྱས་པའི་དབང་
གིས། ནམ་ཡང་བདེ་བ་འབྱུང་རྒྱུ་ཡོད་པར་མངོན་སུམ་ཚད་མས་གྲུབ་པ་ཡིན་ནོ། །དེ་ལྟ་
མ་ཡིན་པར་རྟག་ཏུ་རང་གིས་གཞན་ལ་ཕན་བཏགས་ཤིང་། གཞན་བདེར་བྱས་པའི་
བྱེད་པ་རྒྱུ་མཐུན་ལས། ནམ་ཡང་རང་རང་ལ་བདག་བདེ་བ་ཡི་རྒྱུ་ཉིད་དུ་གྱུར་ཞིང་།
འབྲས་བུ་བདེ་བ་འབའ་ཞིག་མྱོང་བ་ཡིན་པའི་ཕྱིར་རོ། །ནམ་ཡང་ལས་འབྲས་བསླུ་མེད་
ཀྱི་དབང་གིས་འབྲས་བུ་རྣམས་རྒྱུ་ཇི་ལྟར་གནས་པ་དེ་ལྟར་དེ་ཡི་རྗེས་སུ་འགྲོ་བའི་ཕྱིར་
ན། དེ་ཉིད་འཐད་པ་དང་བཅས་པ་ཡིན་ལ། དེས་ན་འདི་ལས་སུ་དང་གང་གིས་ཀྱང་
བཟློག་པར་བྱེད་ནུས་པ་སུ་ཞིག་ཡོད་མེད་མོད། དེས་ན་གཞན་སྡུག་བསྔལ་བའི་སྟོབས་
ཀྱིས་བདག་བདེ་བར་གྱུར་ན། གཞན་བདེར་བྱས་ཀྱང་བདག་ལ་སྡུག་བསྔལ་འབྱུང་བར་
འགྱུར་བར་ངེས་སོ། །དེ་ལྟ་ན་ནི་ཕན་པའི་དོན་ལ་བརྩོན་པ་ཐམས་ཅད་ཆོས་མིན་གྱིས་
ཉེས་པར་འགྱུར་བ་ཡིན་ནོ། །གོང་གི་དོན་རྣམས་མདོར་བསྡུས་པ་ཞིག་བཤད་ན། ཁྱོད་
ཀྱིས་འདོད་པ་ལྟར་ལས་དགེ་སྡིག་གི་འབྲས་བུ་རྣམས་ནམ་ཡང་ཐ་དད་དུ་འགྱུར་བ་
ཡིན་ཏེ། དཔེར་ན་རྒྱུ་གཞན་ལ་ཕན་པའི་དགེ་བ་བསྒྲུབས་པར་བྱས་ན། མཐར་འབྲས་བུ་
སྡུག་བསྔལ་འབྱུང་བར་འགྱུར་བ་དང་། རྒྱུ་མི་དགེ་བ་གཞན་ལ་གནོད་པའི་རྒྱུ་བསྒྲུབས་
པར་བྱས་ན། མཐར་འབྲས་བུ་དགེ་བ་འབྱུང་བར་ཐལ་བ་ལ་སོགས། མདོར་ན་རྒྱུ་འབྲས་
གོ་ལྡོག་ཉིད་དུ་ཐལ་བ་སོགས་ཀྱི་སྐྱོན་འབབ་པ་ཡིན་པའི་ཕྱིར་རོ། །ཡང་ཕྱི་རོལ་མུ་
སྟེགས་པ་ཁྱོད་ཀྱིས་འདོད་པ་ལྟར་ན། ཚེ་འདིར་རང་གི་ཕ་མ་སོགས་ལ་ཕན་པའི་རྒྱུ་
བསྒྲུབས་པར་བྱས་ན། ཚེ་ཕྱི་མ་ན་སྡུག་བསྔལ་འབྱུང་བར་ཐལ་བའི་སྐྱོན་ཡང་འབབ་པར་
འགྱུར་རོ། །ཁྱོད་ཀྱི་འདོད་པ་དེ་ནམ་ཡང་མཁས་ཤིང་གྲུབ་པ་བརྙེས་པ་དང་། རིག་པ་སྨྲ་
3:j-3



ཧི་མ་ལའི་རིག་མཛོད་ཆེན་མོ།
བའི་གང་ཟག་སུ་ཡིས་ཀྱང་ཁས་ལེན་པར་བྱ་མི་ནུས་པ་ལྟ་བུ་ཡིན་པའི་ཕྱིར་རོ། །མུ་
སྟེགས་པ་ཁྱོད་ཀྱིས་དེ་ལྟ་བུའི་རྒྱུ་འབྲས་འཆོལ་ཉོག་ཏུ་ཁས་ལེན་པར་བྱ་མི་རིགས་ཏེ།
ཁྱོད་ཀྱི་ལྷ་དང་སྟོན་པས་ཀྱང་ཁོང་ལ་ཁྱོད་ཀྱིས་དེ་ལ་མཆོད་པ་འབུལ་བ་དང་ཕྱག་
འཚལ་བ་སོགས་བྱས་ན། དེ་དག་གི་ཁྱེད་ཅག་དག་ལ་གནས་སྐབས་སུ་རང་རང་ལ་
འདོད་པའི་ཕན་བདེ་རྒྱུད་ལ་སྦྱོར་བ་ཨེ་ཡིན། གལ་སྲིད་དེ་ཉིད་ཡིན་ནོ་ཞེ་ན། དེ་ལྟ་བུའི་
ཕན་བདེ་སྦྱོར་བ་དེ་དག་རྣམས་ཀྱང་དུས་དང་རྣམ་པ་ཀུན་ཏུ་ཕན་པའི་ཆོས་མིན་པར་
སྡུག་བསྔལ་འབྱུང་བའི་རྒྱུ་རུ་འགྱུར་བ་ཡིན་ནོ། །ཡང་མུ་སྟེགས་པ་ཁྱོད་ཀྱིས་ཀྱང་གཞན་
ལ་འཚེ་བ་བྱས་ན་ཆོས་ནི་ནམ་ཡང་འདི་ཡིན་ནོ་ཞེས་གཞན་ལ་ཕན་པའི་ཕྱིར་དུ་སྟོན་
པར་བྱེད་པ་དང་། མ་ཟད་སྐྱེ་བོ་གཞན་དག་གིས་དེ་རྣམས་ཉམས་སུ་ལེན་པར་བྱས་ན།
དེས་ཀྱང་དེ་ལ་བདེ་བའི་རྒྱུ་ཉིད་དུ་ཕན་པར་འགྱུར་ན་ནི། དེ་ཡང་ཆོས་མིན་ཉིད་དུ་
གྱུར་ནས་ཉེས་པར་འགྱུར་བ་ཡིན་པའི་ཕྱིར་རོ། །དེ་ཡང་ཁྱོད་ཀྱིས་འདོད་པ་ལྟར་ཤ་ཁྲག་
གི་མཆོད་སྦྱིན་བྱས་པ་ཡིས་སྲིན་པོ་ཤ་ཟ་ལ་སོགས་པའི་སེམས་ཅན་རྣམས་ཤིན་ཏུ་མགུ་
བར་གྱུར་ནས་སུ་རང་རང་ལ་གློ་བུར་ཙམ་དུ་མཐུན་པའི་གྲོགས་ཅུང་ཟད་རེ་བྱེད་སྲིད་
ན་ཡང་། ཕན་པ་དེ་ལས་སྟོང་འགྱུར་དུ་རྣམ་སྨིན་གྱི་ཟུག་རྔུས་འཚེ་བར་འགྱུར་བ་ཡིན་
པའི་ཕྱིར་རོ། །གོང་དུ་བཤད་པ་ལྟར་ལས་འབྲས་སོགས་ལ་བློ་ཕྱིན་ཅི་ལོག་ཏུ་གྱུར་པའི་
དབང་གིས་ཁྱོད་ནི་དུས་དང་རྣམ་པ་ཐམས་ཅད་དུ་ཚེ་འདི་དང་ཕྱི་མ་ཐམས་ཅད་ཀུན་
ཏུ་རང་གཞན་ཐམས་ཅད་སྡུག་བསྔལ་འབའ་ཞིག་ལ་སྦྱར་བར་བྱས་ཀྱང༌། རྒྱུ་སྡིག་པ་མི་
དགེ་བ་དང་བྲལ་བོར་ཨེ་འགྱུར་ཞེ་ན། ནམ་ཡང་སྡིག་པ་མི་དགེ་བ་དང་བྲལ་བར་འགྱུར་
མི་སྲིད་པས་ན། དེ་ལྟ་བུའི་རྩོམ་པ་དེ་ཉིད་དོར་བར་བྱས་ན་གཞན་གྱི་ངོར་ལ་མི་མཛེས་
3()5



ཞལ་གདམས་བསྡུས་འགྲེལ་སྐོར།
སམ་གཞན་བསད་པས་གཞན་ལ་ཕན་པར་འགྱུར་བ་ཡིན་ནོ་སྙམ་ན། གཞན་བདེའི་རྒྱུ་
ལས་རྟག་ཏུ་བདག་བདེ་བར་འདོད་པ་མིན་ནམ་དེ་ལྟ་ཡིན་ནའང་མི་འཐད་པར་ངེས་
པ་ཡིན་ཏེ། སེམས་ཅན་དེ་དག་ངན་སེམས་དྲག་པོས་བསད་པའི་དབང་གིས་གསོད་པར་
བྱ་བ་པོ་ཚེ་ཕྱི་མར་ངེས་པར་དུ་བདེ་བར་འགྱུར་བ་ཡིན་ན། ཁྱོད་ཀྱིས་འདོད་པ་བཞིན་
དུ་རང་ཉིད་ད་ལྟ་གཞན་ལ་གསོད་དུ་ཆུག་པར་བྱ་དགོས་པ་ཡིན་ནོ། །འོ་ན་དེ་ལྟར་
གཞན་ལ་བསད་དུ་ཆུག་པར་བྱས་ཀྱང་། ཁྱོད་ཀྱིས་བསད་པར་བྱས་པའི་ཚེ་ན། ལུས་དང་
སེམས་ཀྱི་སྡུག་བསྔལ་ཐམས་ཅད་ནམ་ཡང་མི་བཟོད་དོ་ཟེར་ན། ཁྱོད་བཞིན་དུ་གཞན་
གྱིས་ཀྱང་ནི་ཇི་ལྟར་བཟོད་པར་འགྱུར་ཏེ། བཟོད་པར་མི་འགྱུར་བ་ཡིན་པའི་ཕྱིར་རོ། །
དེའི་དོན་འདིར་ཡང་མདོར་བསྡུས་པ་ཞིག་བཤད་ན། མུ་སྟེགས་པ་ཁྱོད་ཀྱིས་
འདོད་པ་བཞིན་དུ་གཞན་གྱིས་བྱས་པའི་དགེ་སྡིག་རྣམས་གཞན་ལ་སྨིན་པ་དང་། མ་
ཟད་འཚེ་བར་བྱས་པ་རྣམས་དགེ་བ་ཡིན་ན། ཁྱོད་ཀྱིས་བདེ་བ་ནི་འདོད་མོད། དེས་ན་
ཁྱོད་རང་ཉིད་གཞན་ལ་གསོད་པའི་འཚེ་བ་སོགས་བྱེད་དུ་ཆུག་པར་གྱིས་ཤིག །འོ་ན་དེ་
ལྟར་མི་འདོད་དོ་ཞེ་ན། དེ་ལྟར་འདོད་དགོས་པ་ཡིན་ཏེ། གཞན་ལ་འཚེ་བ་བདེ་བ་ཡིན་
པ་གང་ཞིག དེ་ལྟ་བུའི་བདེ་བ་དེ་རྣམས་ཁྱོད་ཀྱིས་རྟག་ཏུ་འདོད་པ་ཡིན་པའི་ཕྱིར་རོ། །
འོ་ན་དེ་ལྟར་མ་ཡིན་ཏེ། སེམས་ཅན་གཞན་ཞིག་བསད་པའི་སྟོབས་ཀྱིས་རང་ཉིད་བདེ་
བར་འགྱུར་བ་ཡིན་ནོ་ཞེ་ན། དེ་ནི་ནམ་ཡང་འཐད་པར་མི་འགྱུར་ཏེ། གལ་སྲིད་དེ་ལྟར་
འགྱུར་བ་ཡིན་ན། ཁྱོད་ལ་འབབ་པར་འདོད་པ་གང་ཞིག ཁྱོད་རང་ཉིད་བདེ་བའི་ཕྱིར་
དུ་གཞན་ལ་གསོད་དུ་ཆུག་པར་བྱ་དགོས་པ་ཡིན་པའི་ཕྱིར་རོ། །འོ་ན་གོང་དུ་བཤད་པ་
དེ་ལྟར་མ་ཡིན་པར་ལྷ་རྟག་པ་པོ་ཡི་མཐུ་ལས་རང་ཉིད་བདེ་བར་འགྱུར་བ་ཡིན་ནོ་སྙམ་
34);



ཧི་མ་ལའི་རིག་མཛོད་ཆེན་མོ།
ན་ནི། དེ་ཡང་འཐད་པ་ཡིན་ཏེ། ནམ་ཡང་སྲིད་པ་གསུམ་གྱི་གནས་འདི་ན་སྐྱེ་བོ་ངན་པ་
སུ་ཡང་རྟག་ཏུ་རང་ལ་ཆགས་ཤིང་རང་འདོད་ཙམ་གྱིས་བྱ་བ་ཀུན་མ་བཙལ་ལྷུན་གྱིས་
གྲུབ་པའི་རང་བཞིན་ཅན་རྟག་པར་གནས་པའི་སྣོད་བཅུད་ཐམས་ཅད་བྱེད་པ་པོ་ཞིག་
ནམ་ཡང་མི་སྲིད་པར་གྱུར་ཅིང། དེ་ནི་དངོས་པོ་སྟོབས་ཤུགས་ཀྱི་རིགས་པས་གྲུབ་པ་
ཡིན་པའི་ཕྱིར་རོ། །གཞན་སེམས་ཅན་རྣམས་ལ་བྱམས་དང་བརྩེ་བ་སོགས་གང་ཡང་
མེད་པར་རང་གི་དོན་ལ་ཆགས་པའི་སྟོབས་ཀྱིས་སེམས་ཅན་གཞན་བསད་དེ་དུས་ཇི་
ལྟར་ན་ཡང་གང་ཟག་དེ་ཉིད་བདེ་བར་འགྱུར་བ་ཡིན་ནོ་ཞེས་ད་ལྟ་དངོས་སྟོབས་ཀྱི་
རིགས་པའི་ལམ་ནས། ནམ་ཡང་དཔྱད་པར་མི་བཟོད་པ་ཡིན་པའི་ཕྱིར་རོ། །དེ་ལས་
གཞན་ཆོས་ལྡན་གྱི་སྐྱེ་བོ་རྣམས་ལ་ཡང་རྒུད་པར་གྱུར་པ་སོགས་དང་ལྡན་པ་ཡང་ཡོད་
མོད། འོ་ན་དེ་དག་ཅི་རེད་ཅེ་ན། ཚེ་རབས་སྔོན་མའི་ལས་ལས་བྱུང་བ་ཡིན་པར་ངེས་
དགོས་པ་ཡིན་ཏེ། དཔེར་ན་མི་ལ་རས་པ་དང་སྔོན་གྱི་བཀའ་གདམས་པའི་བླ་མ་དགེ་
བའི་བཤེས་གཉེན་དམ་པ་སོགས་ལྟ་བུ་ཞིག་དགོས་སོ། །འོ་ན་ད་ལྟ་སྡིག་ཅན་གྱི་སྐྱེ་བོ་
རྣམས་བདེ་བར་གནས་པའང་ཡོད་དོ་ཞེ་ན། དེ་ནི་ཚེ་རབས་སྔ་མའི་དགེ་བའི་ལས་ཀྱིས་
འདིར་འཕང་བ་སྟེ། དེ་དག་གི་ད་ལྟའི་ལས་ཀྱིས་འབྲས་བུ་རྣམས་ཕྱིས་ནས་རང་རྒྱུད་ལ་
འབྱིན་པར་ངེས་པ་ཡིན་ཏེ། དཔེར་ན་དཔྱིད་དུས་སུ་ས་བོན་ས་ལ་བཏབ་པར་བྱས་ན་
ཡང་། སྐབས་དེར་བདག་པོ་དེ་ཡིས་བཀྲེས་པ་སོགས་མི་སེལ་བ་ལྟ་བུ་ཞིག་ཡིན་པར་ངེས་
ལ། མ་ཟད་ཡང་དཔེར་ན་སྐྱེ་བོ་ཞིག་གི་ཁོག་ཏུ་དུག་སོང་བ་ན། དེ་དག་ཀྱང་རེ་ཞིག་ཁོ་
རང་བདེ་བར་གནས་པ་བཞིན་དུ་སྣང་ན་ཡང་། མཐར་སྡུག་བསྔལ་འབྱུང་བ་ཡིན་ལ། དེ་
ཕྱིར་འཇིག་རྟེན་པའི་ལྷ་ཀླུ་གནོད་སྦྱིན་མཐུ་བོ་ཆེས་གནས་སྐབས་སུ་ཐམས་ཅད་ལ་བདེ་
3)7



ཞལ་གདམས་བསྡུས་འགྲེལ་སྐོར།
བའི་མཆོག་གི་དངོས་གྲུབ་སྦྱིན་པའང་། སེམས་ཅན་རང་རང་ལ་ཚེ་རབས་སྔོན་མའི་ལས་
ཀྱི་འབྲས་བུ་མེད་ན། དེ་དག་གིས་ནམ་ཡང་སྦྱིན་མི་ནུས་ལ། དེས་ན་གལ་སྲིད་ཅུང་ཟད་
རེ་སྦྱིན་པར་ནུས་ན། ཀུན་ལ་ཅིས་མི་སྦྱིན་ཏེ་སྦྱིན་པར་རིགས་པ་ཡིན་ལ། དེས་ན་ཕྱི་རོལ་
པ་རྨོངས་པའི་ངག་གིས་ནི། ཇི་ལྟར་བསླུས་པའི་གང་ཟག་རྣམས་ནི་ནད་མེད་བདེ་བའི་
ཕྱིར་དུ་མ་རུང་པའི་དུག་ཆེན་བྱིན་ནས་ཟ་བ་ལྟ་བུ་ཡི་འཚེ་བ་ཆོས་སུ་སྨྲ་བ་འདི་རྣམས་
གཏན་དུ་སྤོང་པར་བྱེད་དགོས་པ་ཡིན་ལ། དེས་ན་ད་ནི་འདི་ཡན་ཆོད་ནས་འཚེ་བ་ཆོས་
སུ་སྨྲ་བ་སོགས་དགག་པར་བྱས་པ་ཡིན་པའི་ཕྱིར་རོ། ། །
ད་ནི་ཡང་འདི་མན་ཆད་ནས་ཁྱོད་ཀྱི་སྟོན་པ་ཡང་དག་པ་མ་ཡིན་པ་དགག་པ་
ཡིན་པའི་ཕྱིར་རོ། །དང་པོ་ནི། སྤྱིར་འཇིག་རྟེན་པའི་ལྷ་ཀླུ་སོགས་ཀྱིས་ནམ་ཡང་སྐྱོབ་པར་
བྱེད་ནུས་པ་མ་ཡིན་ཏེ། དེ་དག་ནམ་ཡང་མཐར་ཐུག་གི་སྐྱབས་གནས་མ་ཡིན་པར་ཤེས་
དགོས་པ་ཡིན་ཏེ།
ཐོགས་མེད་ཀྱི་ཞལ་ནས།
རང་ཡང་འཁོར་བའི་བཙོན་རར་བཅིང་བ་ཡིས། །
འཇིག་རྟེན་ལྷ་ཡིས་སུ་ཞིག་སྐྱབས་པར་ནུས། །
དེ་ཕྱིར་ནམ་ཡང་སྐྱབས་ན་མི་བསླུ་བ། ། །
དཀོན་མཆོག་སྐྱབས་འགྲོ་རྒྱལ་སྲས་ལག་ལེན་ཡིན། ། །
ཞེས་གསུངས་པ་ལྟར་གནས་སྐབས་ཀྱི་སྐྱབས་གནས་དང་། མཐར་ཐུག་གི་སྐྱབས་
གནས་སོགས་ཀྱི་ཁྱད་པར་བཤད་པ་ཡིན་པས་སོ། །དེའི་ཕྱིར་ན་གང་ཞིག་ཁྱེད་ཀྱིས་
སྐྱབས་སུ་འགྲོ་བར་གྱུར་པའི་ལྷ་དེ་ནི། ནམ་ཡང་ལས་ཉོན་སྡུག་བསྔལ་ཐམས་ཅད་ལས་
308



ཧི་མ་ལའི་རིག་མཛོད་ཆེན་མོ།
གཏན་དུ་ཐར་པ་ཞིག་ཡིན་ནམ་དེ་ལྟ་མ་ཡིན་པར་གཞན་དུ་འཁོར་བར་འཁྱམས་པ་
ཞིག་ཡིན་ན། །
མུ་སྟེགས་པ་ཁྱོད་བཞིན་དུ་འཁོར་བའི་གནས་སུ་སླར་ཡང་དམན་པར་འགྱུར་བ་
ཡིན་ནོ། །གལ་ཏེ་དེ་ལྟར་མ་ཡིན་པར་ཁྱོད་ཀྱི་སྟོན་པ་ལ་ནི་གཏན་གྱི་སྐྱབས་སུ་མཆི་བར་
བྱ་རུང་ངོ་ཟེར་ན། འོ་ན་དེ་ལ་དེ་ལྟ་བུའི་མི་འཇིགས་པ་སྐྱེ་བོ་སུ་ཡིས་སྦྱིན་པར་མཛད་པ་
ཡིན། །དེ་ཡང་དངོས་པོ་རྣམས་ནམ་ཡང་སྐད་ཅིག་སྐད་ཅིག་གི་མི་རྟག་པར་འགྱུར་བའི་
རང་བཞིན་དེ། དེ་ཡང་རྒྱུ་རྐྱེན་སོགས་ལས་མ་སྐྱེས་པའི་ཆོས་གང་ཡང་མེད་པར་ཐམས་
ཅད་རྒྱུ་དང་རྐྱེན་ལས་སྐྱེ་བ་རྣམས་མཐོང་བས་ན་འཁོར་བའི་གནས་སུ་སྐྱེ་བོ་ཀུན་རང་
དབང་མེད་པར་འཇུག་པ་ཡིན་ལ། སྟོན་པ་སངས་རྒྱས་བཅོམ་ལྡན་འདས་འདི་ནི་རང་
དབང་གིས་འཁོར་བའི་གནས་སུ་འཇུག་ཅིང་གནས་པ་ཡིན་ན། རྒུད་པ་སྣ་ཚོགས་བྲལ་
བའི་རྒྱུ་གང་ཡིན་ཁྱོད་ཀྱིས་གསལ་བོར་སྨྲ་བ་མ་ཐུང་བར་སྨྱོས་པར་གྱིས་ཤིག བླུན་པོ་
བདེན་རློམ་ཅན་ཁྱེད་ལ་དུས་དང་རྣམ་པ་ཀུན་ཏུ་ཚེ་གང་ལ་ཡང་རིགས་པས་ངེས་པ་
ནམ་ཡང་མི་དགོས་པར་རང་རང་ངག་ཙམ་གྱིས་ནི་ཁྱོད་ཀྱིས་བདེན་པར་འཛིན་པ་ཡིན་
ན་ནི། ཁྱོད་ཀྱིས་རྟག་ཏུ་ཡིད་ལ་ཅི་ཡང་རུང་སྟེ་ཐམས་ཅད་ཀྱིས་བདེན་པར་བཟུང་བས་
ཆོག་པར་གྱུར་པ་ཡིན་ལ། ནམ་ཡང་དེ་ལ་ཞེན་པས་ཅི་ཞིག་བྱ་ཅི་ཡང་བྱ་བ་མེད་དེ། དེ་
དག་དག་དང་མ་དག་སོགས་ཀྱི་ཁྱད་པར་འབྱེད་བྱེད་ཀྱི་གཏན་ཚིགས་བཟང་པོ་སོགས་
ནམ་ཡང་མི་ཤེས་བཞིན་དུ་མ་དག་པ་སྲེད་པའི་དགའ་བའི་ཡུལ་གྱི་ཕྱོགས་ལ་ཁྱོད་རང་
གནས་པར་འདོད་ན། བླུན་པོ་ཁྱོད་ལ་རང་གི་གྲུབ་མཐས་ཅི་ཞིག་བྱ་ཁྱེད་ལ་ནམ་ཡང་
དགོས་མེད་ཡིན་མོད། དེ་ལས་ཁྱོད་རང་གི་ལྟོ་འགྲངས་བར་བྱེད་པ་ཙམ་གྱི་ཕྱོགས་ལ་
3}}



ཞལ་གདམས་བསྡུས་འགྲེལ་སྐོར།
འབད་པ་བསྟེན་པར་རིགས་སོ། །ཡང་ཁྱོད་རང་ཉིད་བདག་ལ་ཆགས་པ་ལྟར་རང་རྒྱུད་
ཀྱིས་ངར་འཛིན་མ་སྤངས་བས་ཁྱོད་ཀྱིས་ལྷ་དེ་དག་རྣམས་གང་ཞིག་རྟག་ཏུ་ཤ་ཁྲག་
སོགས་མཆོད་པའི་སྟོབས་ཀྱིས་སེམས་མགུ་ཞིང་མ་མཆོད་པའི་སྟོབས་ཀྱིས་སེམས་མི་
དགའ་བར་གནོད་པའི་འཚེ་བ་སོགས་བྱེད་པར་གྱུར་པ་དང་། མ་ཟད་དེ་ཡང་རྟག་ཏུ་
གཞན་ལ་འཚེ་བ་ཡི་ལས་ལ་བརྩོན་པར་བྱས་ཏེ། སེམས་ཅན་གཞན་བསད་ཅིང་དེའི་ཤ་
ཁྲག་ལ་དགའ་བ་ཡིན་པ་དང༌། མ་ཟད་དུས་ནམ་ཡང་བློ་རྩེ་གཅིག་ཏུ་གཞན་བདེ་བའི་
ཕྱིར་དུ་ཕན་པར་བྱེད་པ་ལ། ནམ་ཡང་མི་བརྩོན་ཞིང་རྟག་ཏུ་ལས་ཉོན་སྲིད་པའི་དབང་
གིས་འཁོར་བའི་གནས་སུ་འཇུག་པ་ཅན་གྱི་ཁྱོད་ཀྱིས་ལྷ་དེ་དག་ལ་བདེ་བའི་གནས་
སོགས་སུ་འཇུག་པ་འདི་ལ་ནམ་ཡང་རང་དབང་ཇི་ལྟར་ཡོད་དེ་མེད་དོ། །ཚེ་རབས་
འཁོར་བ་ཐོག་མེད་ནས་ལས་ཉོན་བདེན་འཛིན་མ་རིག་པའི་བཅིངས་ནས་དབང་མེད་
དུ་འཁོར་བའི་གནས་སུ་འཁྱམས་པ་ཡིན་པའི་ཕྱིར་རོ། །གཞན་ལ་འཚེ་བའི་ལྷ་སོགས་
རྟག་ཏུ་སྡིག་པ་མི་དགེ་བའི་ལས་ལ་སྲེད་པའི་ཤ་ཟ་སྲིན་པོ་སོགས་དང་དེ་འདྲ་ལ།
སེམས་ཅན་གཞན་བསད་པའི་ཤ་ཁྲག་སོགས་ཀྱི་མཆོད་སྦྱིན་གྱིས་སེམས་ཅན་དེ་རྣམས་
རེ་ཞིག་མགུ་བར་གྱུར་ན་ཡང་། ནམ་ཞིག་བྱམས་དང་སྙིང་རྗེ་སོགས་དང་བྲལ་བའི་
འདོད་པ་དང་ལྡན་པ་དེས་ནམ་ཕུགས་ཁྱོད་ཀྱང་བར་བགྱིད་པ་ཉིད་དུ་འགྱུར་བ་ཡིན་
པའི་ཕྱིར་རོ། །དེ་ཡང་འཐད་པ་མ་ཡིན་ཏེ། དཔེར་ན་ད་ལྟ་འཇིག་རྟེན་པའི་ལྷ་ཀླུ་མཐུ་བོ་
ཆེ་སོགས་གནས་སྐབས་སུ་བསྒྲུབས་པར་བྱས་ན། ནམ་ཞིག་སྲོག་དང་བྲལ་ཞིང་འཆི་བར་
འགྱུར་བ་ཡིན་པའི་ཕྱིར་རོ། །དེ་ལྟ་བུའི་ལས་འབྲས་ཀུན་ཡིད་ཀྱི་གཏོལ་བ་མེད་པ་འདི་
ཀོ་སུ་ཡིས་སྐྱབས་པར་ནུས་པ་ཡིན་ཏེ། སྐྱབས་པར་མི་ནུས་པ་ཡིན་པའི་ཕྱིར་རོ། །དེ་
3]()



ཧི་མ་ལའི་རིག་མཛོད་ཆེན་མོ།
འདྲའི་ལྷ་དེ་དག་ལྷ་རུ་ཉིད་དུ་བཟུང་བྱ་དེར་ནམ་ཡང་མཁྱེན་བརྩེ་ནུས་པ་ཡོད་དམ་
མེད། ཁྱོད་ཀྱིས་གསལ་བོར་ཤོད་ཅིག གལ་ཏེ་ཁྱོད་ཀྱི་ལྷ་ལ་ཤེས་བྱ་ཐམས་ཅད་ཇི་བཞིན་
མཁྱེན་པས་ཕྱོགས་དང་དུས་གང་ན་སྐྱེ་བོ་གཞན་རྣམས་ཀྱིས་མཆོད་བསྟོད་སྣ་ཚོགས་
སུས་བྱེད་པ་རྣམས། དེས་གསལ་བོར་མཐོང་ངམ་གལ་སྲིད་མི་ཤེས་ན་ནི་ཁྱོད་ཀྱིས་འདོད་
པའི་ལྷ་དེ་དག་མཆོད་པ་འགའ་ཞིག་ཏུ་ནི་འབྲས་བུ་མེད་པར་འགྱུར་བ་ཡིན་ཏེ། ནམ་
ཡང་མཐོང་བར་འགྱུར་བ་མེད་པའི་ཕྱིར་རོ། །འོ་ན་དེ་ལྟར་མ་ཡིན་ཏེ། མཐོང་བར་འགྱུར་
བ་ཡིན་ནོ་ཞེ་ན། གཟུགས་ནས་རྣམ་མཁྱེན་གྱིས་བསྡུས་པའི་ཤེས་བྱ་ཐམས་ཅད་ཀུན་སྐད་
ཅིག་ལ་མཁྱེན་པའི་རྒྱུ་མཚན་དེ་ཡང་ལུང་དང་རིགས་པས་བསྒྲུབས་ནས་གསལ་བོར་
ཁྱོད་ཀྱིས་སྨོས་པར་གྱིས་ཤིག འོ་ན་ཁྱོད་ཀྱིས་འདོད་པའི་ལྷ་དེ་དག་གཞན་ལ་ཕན་པར་
འདོད་པའི་བརྩེ་བ་ཅན་ཞིག་ཡིན་པར་འདོད་དམ། གཞན་ལ་བརྩེ་བའི་བསམ་པ་ཅན་
ཡིན་པར་འདོད་དོ་ཞེ་ན། འོ་ན་ཁྱོད་ཀྱི་ལྷ་དེ་ནི། ནམ་ཡང་སེམས་ཅན་གཞན་གསོད་
པས་འདི་ཉིད་མགུ་བ་ཅི་ཞིག་བྱེད་པར་ངེས་མ་ངེས་སོ། །འོ་ན་ཁྱོད་ཀྱིས་ལྷ་དེ་སེམས་
ཅན་ཐམས་ཅད་ལ་བརྩེ་བ་ཁྱད་པར་ཅན་ཞིག་ཡིན་ནམ་མིན། གལ་ཏེ་ཡིན་ནོ་ཞེ་ན། དེ་
ཡང་མི་འཐད་དེ་བརྩེ་བ་རིས་སུ་ཆད་པ་ཡིན་པའི་ཕྱིར་རོ། །དེ་ལྟར་ཁྱོད་ཀྱིས་འདོད་
པའི་ལྷ་རྣམས་བརྩེ་བ་རིས་སུ་ཆད་པ་ཡིན་ལ། དེ་ལྟ་བུའི་བརྩེ་བ་རིས་སུ་ཆད་པར་གྱུར་
པ་ན་དེ་ནི། ནམ་ཡང་སྐྱེ་བོ་ཀུན་གྱིས་སྤྱི་བོ་རུ་མཆོད་པར་བྱར་མི་རུང་ངོ༌། དེ་ལྟར་
བྱམས་བརྩེ་སོགས་དང་མི་ལྡན་པ་དེ་ནི་བདག་ཅག་གི་སྟོན་པ་ལྟར་ཀུན་ལ་བྱམས་དང་
བརྩེ་བ་ལྡན་པ་མ་ཡིན་པར་གྱུར་པ་དང་། མ་ཟད་དེ་ལ་སྟོན་པའི་མཚན་ཉིད་མི་ལྡན་པ་
ཡིན་ཏེ།
311



ཞལ་གདམས་བསྡུས་འགྲེལ་སྐོར།
རྣམ་འགྲེལ་ལས། །
ཚད་མར་གྱུར་པ་འགྲོ་ལ་ཕན་བཞེད་པ། །
སྟོན་པ་བདེ་བཤེགས་སྐྱོབས་ལ་ཕྱག་འཚལ་ཏེ། །
ཞེས་གསུངས་པ་ལྟ་བུ་དང་། མ་ཟད་བསྐལ་ཆེན་གྲངས་མེད་གསུམ་དུ་ཚོགས་
བསགས་གྲངས་མེད་གསུམ་དུ་སྒྲིབ་པ་སྦྱངས་བར་བྱས་ནས་མཐར་མངོན་པར་རྫོགས་
པར་སངས་རྒྱས་ཤིང་ཚད་མ་ཉིད་དུ་གྱུར་པ་ཡིན་ལ། དེའི་ཕྱིར་ན་སྟོན་པ་ཚད་མ་ཡིན་
དགོས་ན། ཐམས་ཅད་མཁྱེན་པ་འགྲུབ་པའི་རྒྱུ་སྔོན་དུ་འགྲོ་དགོས་མོད། མུ་སྟེགས་པ་
ཁྱེད་ཀྱིས་སྟོན་པ་ལ་དེ་ལྟར་ཐམས་ཅད་མཁྱེན་པ་འགྲུབ་པའི་རྒྱུ་སྔོན་དུ་སོང་བ་ཡོད་ན་
ད་ལྟ་སྨོས་པར་གྱིས་ཤིག དེ་ལྟར་ཡོད་ན་ངེད་ཀྱིས་ཀྱང་དེ་ལྟར་འདོད་པ་ཡིན་ནོ། །མ་
ཟད་གོང་དུ་བཤད་པ་ལྟར་ཁྱོད་ཀྱི་སྟོན་པ་དེ་ལ་རྟག་ཏུ་གཞན་ལ་བརྩེ་བ་ཆེན་པོ་ཡང་
ཡོད་པ་མ་ཡིན་ཏེ།
གཞན་ལས།
ཇི་ལྟར་ལུས་ལ་ཀུན་ནས་མེ་འབར་ན། །
འདོད་པ་ཀུན་ནས་ཡིད་བདེ་མི་འགྱུར་ལྟར། །
དེ་བཞིན་སེམས་ཅན་གཞན་ལ་གནོད་བྱས་ཀྱང༌། །
ཐུགས་རྗེ་ཅན་རྣམས་རྒྱུས་པའི་ཐབས་མེད་དོ། །
ཞེས་གསུངས་པ་ལྟར་ཡིན་ལ། དེས་ན་གཞན་ལ་འཚེ་བ་བྱས་ན། རྒྱལ་བ་རྫོགས་
པའི་སངས་རྒྱས་དང་དེ་ཡི་སྲས་བྱང་ཆུབ་སེམས་དཔའ་རྣམས་ནམ་ཡང་ཐུགས་རྒྱས་
ངའི་ཐབས་མེད་པར་ངེས་པ་ཡིན། ཡང་གོང་དུ་བཤད་པ་ལྟར་ཁྱོད་ཀྱི་སྟོན་པ་དེ་ཉིད་



ཧི་མ་ལའི་རིག་མཛོད་ཆེན་མོ།
གཞན་ལ་བརྩེ་བ་རིས་སུ་ཆད་པར་གྱུར་པ་ཞིག་ཡིན་ན། ཁྱོད་ཀྱི་སྟོན་པ་དེ་ཉིད་སེམས་
ཅན་ཐམས་ཅད་ཀྱི་སྟོན་པ་མ་ཡིན་པར་ཐལ། གཞན་ལ་བརྩེ་བ་རིས་སུ་ཆད་པ་ཅན་གྱི་
སྟོན་པ་ཡིན་པའི་ཕྱིར་རོ། །དེས་ན་ཁྱོད་ཀྱིས་འདོད་པའི་སྟོན་པ་འདི་ལ་ཇི་ལྟར་མཆོད་
ཀྱང་འདི་དང་ཕྱི་མ་ཐམས་ཅད་དུ་བདེ་བ་འབྱུང་བར་བྱེད་པའི་ནུས་པ་མེད་ན་ནི། ཁྱོད་
ཀྱིས་ལྷ་དེ་དག་མཆོད་ཀྱང་འདི་ཡིས་ཅི་ཞིག་བྱ་དགོས་པ་མེད་པ་ཡིན་ནོ། །འོ་ན་དེ་ལྟར་
མ་ཡིན་པར་སེམས་ཅན་ཐམས་ཅད་ཚེ་རབས་གཏན་དུ་སྡུག་བསྔལ་ལས་སྐྱོབ་པར་བྱེད་
པའི་ནུས་པ་ཡོད་དོ་ཞེ་ན། དེ་ཡང་འཐད་པ་དང་ལྡན་པ་ཞིག་ཡིན་དགོས་ན། དང་པོ་
འམ་ཐོག་མར་རང་ཉིད་གཏན་དུ་འཁོར་བའི་སྡུག་བསྔལ་གྱི་གནས་དེ་ལས་ནི། མྱུར་དུ་
ཐར་ཞིང་བདེ་བའི་གནས་ཉིད་ཐོབ་པར་བྱ་དགོས་པ་ཡིན་ལ། དེ་ལྟར་མ་ཐོབ་པར་
སེམས་ཅན་གཞན་དག་ཅིག་ནམ་ཡང་གཏན་བདེར་འགོད་མི་ནུས་པས་སོ། །དེ་ཡང་
འདོད་པར་མི་རིགས་པ་ཡིན་ཏེ།
གཞན་ལས།
རང་ཐར་པའི་སྐམ་སར་མ་ཕྱིན་པར། །
མི་གཞན་གྱིས་འདྲེན་སྟོན་བྱེད་པ་སྟེ། །
དཔེ་ཆུས་ཁྱེར་མི་ལ་མིས་འཇུས་འདྲ། །
ཞེས་གསུངས་པ་ལྟར་གཞན་བདེ་བའི་གནས་ལ་འགོད་པར་བྱ་མི་ནུས་པ་ཡིན་
པའི་ཕྱིར་རོ། །སྟོན་པ་འདི་ཉིད་ནི་གཏན་དུ་བདེ་བ་ཡི་གཏན་ཚིགས་ཡང་དག་དེ་ཡང་
ད་ལྟ་ཁྱོད་ཀྱིས་བདག་དང་གཞན་ལ་སྟོན་པར་བྱེད་མི་ནུས་པ་ཡིན་པའི་ཕྱིར་རོ། །དེས་
ན་འདི་ཉིད་གཏན་དུ་བདེ་བ་འབྱུང་བར་འགྱུར་དགོས་ན། གོང་དུ་བཤད་པ་ལྟར་བདེ་
3 13



ཞལ་གདམས་བསྡུས་འགྲེལ་སྐོར།
བ་ལ་རྒྱུ་མེད་པ་ནི། ནམ་ཡང་འབྱུང་མི་སྲིད་པ་ཡིན་པར་གྲུབ་ཅིང་མཐོང་བ་ཡིན་པའི་
ཕྱིར་རོ། །གལ་ཏེ་དེ་ལ་རྒྱུ་ཡོད་དོ་ཟེར་ན་ནི་དེ་ཡི་རྒྱུ་དངོས་དང་དངོས་མེད་གང་ཡིན་
དེ་ཡང་ད་ལྟ་ཁྱོད་ཀྱིས་ཅིའི་ཕྱིར་ན་མི་སྨྲ་སྟེ། ཀུན་ལ་མངོན་སུམ་ཉིད་དུ་སྨྲ་བར་རིགས་
པ་ཡིན་ནོ། །འོ་ན་སེམས་ཅན་རྣམས་ཀྱི་བདེ་སྡུག་སོགས་ལས་བྱུང་བ་མ་ཡིན་པར། སེམས་
ཅན་རང་རང་ལ་བདེ་སྡུག་བྱེད་པ་པོ་གཞན་ཞིག་ཡོད་དོ་ཞེ་ན། འོ་ན་བདེ་སྡུག་ཐམས་
ཅད་བྱེད་པ་པོ་ཉིད་དུ་འདོད་པ་འདི་ལ་རང་དབང་ཡོད་པ་མིན་ཏེ། འདི་འདྲ་བའི་སྣོད་
བཅུད་ཐམས་ཅད་བྱེད་པ་པོ་གཅིག་པུ་ཉིད་དུ་གྱུར་པའི་བྱེད་པ་པོ་ཞིག་ཡོད་པར་
འདོད་པ་དེ་ནི་ཡིན་པ་སྔར་ཉིད་ནས་དངོས་སྟོབས་རིགས་པས་བཀག་ཚར་བ་ཡིན་པའི་
ཕྱིར་རོ། །
དེས་ན་ལུང་རིགས་སོགས་ཀྱིས་སྒྲུབ་བྱེད་མེད་ལ་གནོད་པ་ཡོད་པ་ཅན་གྲུབ་
མཐའ་ངན་པའི་རྒྱུད་བསླད་ཅིང་། གཞན་གྱིས་ངག་རྒྱུན་ཙམ་ལ་རང་རང་གི་ཡིད་རྟོན་
པར་བྱས་ན། རང་གི་འདོད་པའི་ངག་དེ་ཉིད་ཀྱིས་ཁྱོད་བསླུས་པར་བྱེད་པ་ཡིན་ལ། དེ་
དག་སོགས་ལ་ལེགས་པར་དཔྱད་ན་རྒྱུ་མཚན་ཅིས་མི་རྟོགས་རྟོགས་པར་ངེས་པ་ཡིན་ནོ། །
གལ་ཏེ་དངོས་སྟོབས་རིགས་པས་བདེན་དོན་ཡང་དག་ཅིག་ཚད་མ་དག་གིས་མ་གྲུབ་ན།
སེམས་ཅན་རྣམས་ཐབས་དང་རྫུ་འཕྲུལ་གྱི་རྣམ་པ་ཡིས་བྱིས་པ་བསླུ་བའི་གཡོ་སྒྱུ་ཀུན་
བསྟན་ཀྱང་དེ་ཡི་དོན་ནམ་ཡང་སྒྲུབ་པར་བྱེད་མི་ནུས་པ་ཡིན་པའི་ཕྱིར་རོ། །དེ་དག་ནི་
གནས་སྐབས་སུ་བྱིས་པ་བསླུ་བར་བྱེད་པའི་ཐབས་ཏེ། དཔེར་ན་སྒྱུ་མའི་མིག་འཕྲུལ་ལྟ་
བུ་ཞིག་ཡིན་ལ། དེ་ལྟར་མ་ཡིན་པར་ཡང་དག་པ་ཞིག་དངོས་པོ་སྟོབས་ཤུགས་ཀྱི་རིགས་
པས་གྲུབ་པ་ཡིས་འཁོར་བར་སྐྱེད་བྱེད་ཀྱི་བདེན་འཛིན་མཐའ་དག་སྤངས་ཤིང་གནས་
.314



ཧི་མ་ལའི་རིག་མཛོད་ཆེན་མོ།
ལུགས་ཀྱི་དོན་ལ་ངེས་ཤེས་སྐྱེས་ཤིང་། དེ་དག་ཡིན་མིན་སོགས་ཀྱི་སྒྲོ་འདོགས་ངན་པ་
རྣམས་ཁོ་ཐག་ནང་ནས་ཆོད་པ་དེར་ཕྱིས་ནས་ལྷར་བཅས་འཇིག་རྟེན་གྱི་སྐྱེ་བོ་རྣམས་
ཀྱིས་གཞན་དུ་དྲངས་པར་བྱས་ཀྱང་། དེ་དག་གི་བསླུ་བར་ཤེས་པ་དང་། མ་ཟད་དེ་ལ་ཇི་
ལྟ་བ་དང་ཇི་སྙེད་པའི་མཁྱེན་པ་མེད་པ་དང༌། རྟག་ཏུ་སེམས་ཅན་གཞན་ལ་སྙིང་བརྩེ་
བ་མེད་པ་དང་། ནུས་པ་མེད་པ་དེས་གོ་སུ་ལ་ཕན་པར་འགྱུར། འབྱུང་བོ་ཕལ་བ་བཞིན་
དུ་འགའ་ཞིག་གིས་རྟག་ཏུ་གཞན་ལ་གནས་སྐབས་སུ་ཕན་ཀྱང་། དེ་ནི་ནམ་ཡང་ཚེ་
རབས་གཏན་གྱི་སྐྱབས་གནས་མ་ཡིན་ཏེ། འཇིག་རྟེན་ཁམས་ན་རྟག་ཏུ་རྒྱུ་བ་ཡི་གདོན་
ཆེན་རྣམས་ནི་སྣ་ཚོགས་པའི་གཟུགས་ཀྱིས་མ་དག་པའི་འགྲོ་བ་རྣམས་རྟག་ཏུ་བསླུ་བར་
བྱེད་པ་ཡིན་ལ། དེས་ན་ཤིན་ཏུ་རྨོངས་པའི་སྐྱེ་བོ་རྣམས་ཀྱིས་དེ་ལ་ལྷ་ཞེས་མཐར་ཐུག་
གི་སྐྱབས་གནས་ཉིད་དུ་འཛིན་པ་ཡིན་པའི་ཕྱིར་རོ། །དེའི་དོན་མདོར་བསྡུས་པ་ཙམ་
ཞིག་བརྗོད་པར་བྱས་ན། ནང་པའི་སྟོན་པ་ལྟར་གྲངས་མེད་གསུམ་དུ་ཚོགས་བསགས་པ་
དང༌། གྲངས་མེད་གསུམ་དུ་སྒྲིབ་པ་སྦྱངས་བ་སོགས་ཀྱི་རྒྱུ་སྔོན་དུ་སོང་ནས། མཐར་
འབྲས་བུ་སངས་རྒྱས་ཐོབ་པར་བྱེད་པ་སོགས་གང་ཡང་མེད་པར། ཐམས་ཅད་མཁྱེན་པ་
ཉིད་དུ་འདོད་པ་ནི། དཔེར་ན་སྨྱོན་པ་རྣམས་ཀྱིས་ལབ་མོ་བྱེད་པ་དང་འདྲ་བ་ཡིན་པའི་
ཕྱིར་རོ། །དེས་ན་ཡང་ཕྱི་རོལ་པ་འགའ་ཞིག་གིས་དེ་ལྟ་བུ་ཞིག་རྒྱུ་སྔོན་དུ་སོང་བ་མེད་
ཀྱང༌། གནས་སྐབས་སུ་གཞན་ལ་ཕན་པ་ཅུང་ཟད་རེ་ཡོད་དོ་ཞེ་ན། དེ་ནི་ནམ་ཡང་
འཐད་པར་རིག་པ་མ་ཡིན་ཏེ། འཇིག་རྟེན་པའི་ལྷ་ཀླུ་ལྟར་བསླུ་བར་ངེས་པ་ཡིན་ནོ། །འོ་
ན་དེ་དག་བདག་ཅག་གི་སྐྱབས་གནས་ཉིད་དུ་འཛིན་པ་ཡིན་ནོ་ཞེ་ན། ཁྱོད་ཀྱིས་སྐྱབས་
གནས་ཉིད་དུ་བཟུང་ན་སྐྱབས་གནས་ཡང་དག་ཡིན་པའི་མ་ཁྱབ་སྟེ། བླུན་པོ་རྣམས་ཀྱིས་
315



ཞལ་གདམས་བསྡུས་འགྲེལ་སྐོར།
འཇིག་རྟེན་གྱི་ལྷ་ཀླུ་རྒྱལ་པོ་སོགས་མཐར་ཐུག་གི་སྐྱབས་གནས་ཉིད་དུ་བཟུང་བ་ལྟ་བུ་
ཡིན་པའི་ཕྱིར་རོ། །དེ་དག་རྣམས་དོན་ལ་ལོག་རྟོག་ཡིན་པར་ཤེས་དགོས་པ་ཡིན་ནོ། །
འདི་ཡན་ཆད་ནས་གཙོ་བོ་ཕྱི་ནང་གི་སྟོན་པ་རྣམས་མཐར་ཐུག་གི་སྐྱབས་གནས་ཡིན་
མིན་གྱི་ཁྱད་པར་ཤེས་དགོས་པར་བསྟན་པ་ཡིན་ནོ། །
ད་ནི་འདི་མན་ཆད་ཀྱིས་ནི་ཕྱི་ནང་གི་སྟོན་པ་མི་འདྲ་བའི་ཚུལ་དེ་རྣམས་ཅུང་
ཟད་རེ་བཤད་པར་བྱ་ལ། དེ་ཡང་འདི་ལྟར་མ་དག་པའི་ཉེས་པ་མ་ལུས་པའི་རྩ་བ་
རྣམས་གང་རེད་ཟེར་ན། དེ་དག་གི་རྩ་བ་ནི་གཙོ་བོ་བདག་མེད་པ་ལ་བདག་ཉིད་དུ་
བཟུང་ཞིང་བདག་ཏུ་ཆགས་པའི་གཉིས་འཛིན་གྱི་བློ་རྣམས་ཡིན་ལ། དེ་ཡང་གཙོ་བོ་ནི་
ཡུལ་ལ་ཆགས་ཤིང་། རྟག་ཏུ་མངོན་པར་ཞེན་པ་ལས་བྱུང་བ་ཡིན་པའི་ཕྱིར་རོ། །དེ་ལྟ་
བུའི་བདག་ཏུ་ལྟ་བའི་གཉིས་འཛིན་མ་རིག་པ་དེ་ཉིད་གང་དུ་བརྟགས་པར་བྱས་པ་ན།
ཕྱི་ནང་ཀུན་ན་རང་བཞིན་གྱི་ཆོས་གང་ཡང་བདེན་པར་གྲུབ་པ་མེད་པ་ཡིན་ཏེ། དེ་ནི་
དཔེར་ན་མུན་རུབ་པའི་ཚེ་ན་ཐོ་ཡོར་ལའི་ནི་མི་ཡིན་པའི་བློ་འཁྲུལ་བ་བཞིན་དུ་དེ་
ཉིད་འཁྲུལ་བ་ཡིན་པའི་ཕྱིར་རོ། །དེ་ཉིད་འཁྲུལ་བ་ཡིན་པར་ཤེས་ཤིང་དེ་ལ་གོམས་པའི་
སྟོབས་ལས་འཇིགས་ཚོགས་ལ་ལྟ་བ་སོགས་ཀུན་ལྡོག་པར་གྱུར་པ་ན་དེ་ལས་བྱུང་བའི་
ཉོན་མོངས་པ་གཉིས་འཛིན་འཁྲུལ་བའི་སྣང་བ་ཐམས་ཅད་ཀུན་ལ་གཉེན་པོ་བསྟེན་
ཅིང་ལྡོག་པར་འགྱུར་བ་དེ་ནི་དངོས་པོ་སྟོབས་ཤུགས་ཀྱི་རིགས་པས་གྲུབ་པ་ཡིན་པའི་
ཕྱིར་རོ། །
དེ་ལྟར་འཇིགས་ཚོགས་ཀྱི་ལྟ་བ་དེ་དག་ལས་ལྡོག་ཅིང་། བདག་མེད་དེ་འདྲ་
མཐོང་བ་ན་ནི། དེ་ནི་དཔེར་ན་བུད་ཤིང་ཟད་པའི་མེ་བཞིན་དུ་སྡུག་བསྔལ་ཀུན་ལས་
3166



ཧི་མ་ལའི་རིག་མཛོད་ཆེན་མོ།
གཏན་དུ་འདའ་བར་འགྱུར་བ་ཡིན་ནོ། །དེ་ལྟར་ལྡོག་པར་བྱེད་པ་འདི་ནི་རྫོགས་པའི་
སངས་རྒྱས་ཀྱི་བསྟན་པ་ཡིན་ནོ། །དེ་ཡང་གོང་དུ་བཤད་པ་འདི་ལས་ཕྱི་རོལ་པ་འཚེ་བ་
ཆོས་སུ་སྨྲ་བ་དང༌། ཐམས་ཅད་བྱེད་པ་པོ་རྒྱུ་རྟག་པ་ཉིད་དུ་འདོད་པ་སོགས་སུ་གྱུར་
པའི་མུ་སྟེགས་པའི་ཕྱོགས་སུ་རྟོགས་པ་སུ་ཞིག་ཡིན་ཡང་རུང་སྟེ། དེ་ལ་ནམ་ཡང་ཐར་པ་
མཐར་ཐུག་པ་ཞིག་ཐོབ་པ་མེད་པ་ཡིན་ལ། གང་ཕྱིར་བདག་ལ་ངར་འཛིན་ཅིང་། དེ་ལ་
ཆགས་པའི་བློ་ཡོད་པ་དེ་སྲིད་དུ་མ་རིག་པ་གཉིས་འཛིན་གྱི་དབང་གིས་རྨོངས་པར་
གྱུར་པ་ཡི་ཉོན་མོངས་པའི་ལས་དང་དེའི་འབྲས་བུ་སྲིད་པའི་ཕུང་པོ་རྣམས་རྒྱུན་དུ་
འཇུག་པ་ཡིན་པའི་ཕྱིར་རོ། །
དེའི་དོན་འདིར་མདོར་བསྡུས་པ་ཙམ་ཞིག་བཤད་པར་བྱས་ན། དེ་ལྟ་བུའི་བདག་
འཛིན་མ་རིག་པས་བཅིང་བའི་སྐྱེ་བོ་རྣམས་གཞན་གྱི་ནོར་དང་ལོངས་སྤྱོད་སོགས་ལ་
དམིགས་ཤིང་དེ་ལ་བརྣབ་སེམས་སོགས་བྱས་ནས། དེ་དག་གི་སྟེང་དུ་ཁྲོ་བར་གྱུར་པ་
རྣམས་ལ། ནམ་ཡང་བླ་མེད་བྱང་ཆུབ་ཀྱི་སེམས་རིན་པོ་ཆེ་ལྟ་བུ་དེ་ཉིད་མེད་པའི་ཁྱབ་
དགོས་པ་ཡིན་པས་སོ། །དེས་ན་དུས་དང་རྣམ་པ་ཐམས་ཅད་དུ་གཞན་གྱི་སྟེང་དུ་ཕྲག་
དོག་དང་ཁོང་ཁྲོ་འདི་རྣམས་ནི། མཁན་པོ་དང་སྤྲུལ་སྐུ་བན་དེ་སུ་ཞིག་ལ་ཡོད་ན་ཡང་།
དེ་ནི་ནམ་ཡང་སྤང་པར་བྱ་དགོས་ཞེས་གསུངས་སོ། །དེས་ན་འདི་ཉིད་མ་སྤངས་ན་དེ་
ལ་མཁན་པོ་དང་སྤྲུལ་སྐུ་བན་དེ་ཞིག་གི་མིང་ཙམ་ཡང་ཡོད་པ་མ་ཡིན་པར་ངེས་སོ། །
འདི་དག་སྤོང་བར་བྱེད་དགོས་ན། གཙོ་བོ་བདེན་འཛིན་ཆོད་དགོས་པ་ཡིན་ལ། དེ་ལྟ་
བུའི་བདེན་འཛིན་མ་ཆོད་ན་ནི། ནམ་ཡང་ཐར་པ་ཡང་དག་པའི་ལམ་ནམ་ཡང་ཐོབ་རྒྱུ་
མེད་པ་ཡིན་པར་ངེས་པ་ཡིན་པའི་ཕྱིར་རོ། །ནམ་ཡང་ཕྱི་རོལ་པ་སོགས་ཀྱིས་རང་རྒྱུད་
317



ཞལ་གདམས་བསྡུས་འགྲེལ་སྐོར།
ཀྱི་བདེན་འཛིན་མ་ཆོད་པར་འཁོར་བར་འཁྱམས་པ་ཡིན་པར་ཤེས་དགོས་པ་ཡིན་མོད།
གལ་ཏེ་ཕྱི་རོལ་མུ་སྟེགས་པ་སོགས་ཀྱིས་ཀྱང་བདེན་འཛིན་ཆོད་པར་གྱུར་ན་སངས་རྒྱས་
ཐོབ་པར་འགྱུར་ལ། བདེན་འཛིན་མ་ཆོད་ན་སྔར་བཞིན་དུ་མུ་སྟེགས་པའི་གྲུབ་མཐའ་
ལ་གནས་ཤིང་འཁོར་བར་འཁྱམས་པ་ཡིན་ལ། སྤྱིར་དེ་ལྟ་བུའི་རང་རྒྱུད་ཀྱི་བདེན་
འཛིན་མ་ཆོད་པར་འཁོར་བར་འཁྱམས་ཚུལ་དེ་ལ་ཕྱི་ནང་གཉིས་ཀ་འདྲ་འདྲ་ཡིན་པར་
ངེས་སོ། །དེ་ཕྱིར་བདག་མེད་གཉིས་ཀ་རྟོགས་ཤིང་ཐར་པ་དང་ཐམས་ཅད་མཁྱེན་པའི་
ལམ་སྟོན་པར་བྱེད་པའི་སྟོན་པ་སྤངས་རྟོགས་ཀྱི་ཡོན་ཏན་ཡོངས་སུ་རྒྱུད་ལ་རྫོགས་པའི་
སྟོན་པ་མཚུངས་པ་མེད་པ་དེ་ནི། གཞན་ཕྱི་རོལ་མུ་སྟེགས་པ་སོགས་ཀྱི་སྟོན་པ་དང་མི་
འདྲ་པར། འདི་ནི་སེམས་ཅན་རྣམས་ཀྱིས་གཏན་གྱི་སྐྱབས་གནས་སུ་མཆི་བར་བྱེད་པའི་
ཡུལ་དེ་ཉིད་ལུང་དང་རིགས་པ་སོགས་ཀྱི་ཚད་མས་གྲུབ་པ་ཡིན་ན། འདི་ནི་ནམ་ཡང་ཕྱི་
རོལ་པའི་སྟོན་པ་དང་མཚུངས་པར་བྱེད་མི་རིགས་པ་ཡིན་ཏེ། དེ་ཡི་ལུང་རྟོགས་ཀྱི་
བསྟན་པ་དང༌། དེ་འཛིན་པར་བྱེད་པ་ཉིད་དང་ནམ་ཡང་བསླུ་བ་མེད་པའི་མཆོག་
གསུམ་ཡང་དག་ཡིན་པར་ཚད་མའི་གྲུབ་པ་ཡིན་པའི་ཕྱིར་རོ། །དེ་ལྟ་མ་ཡིན་ཏེ། སྟོན་པ་
ཡང་དག་ནི་གཞན་ལ་རྟག་ཏུ་འཚེ་བར་བྱེད་པ་སྟོན་པ་ཡང་དག་ཉིད་དུ་འདོད་དོ་ཞེ་
ན། འོ་ན་ཁྱོད་ཀྱི་སྟོན་པས་ད་ལྟ་གཞན་ལ་འཚེ་བའི་རྒྱུ་མི་དགེ་བ་དེ་ལ་བརྟེན་ནས།
མཐར་བདག་གཞན་གཉིས་ལ་འབྲས་བུ་བདེ་བ་དང་སྡུག་བསྔལ་གང་ཞིག་འབྱུང་བར་
འདོད་པ་ཡིན་ནམ། དེ་ནི་མཐར་འབྲས་བུ་བདེ་བ་འབྱུང་བར་འདོད་དོ་ཞེ་ན། འོ་ན་
སེམས་ཅན་གཞན་བཞིན་དུ་ཁྱོད་ལ་གཞན་གྱིས་འཚེ་བར་བྱས་ན། ཁྱོད་ལ་བདེ་བ་ཡོད་
དམ་མེད། གལ་སྲིད་དེ་ནི་མེད་དོ་ཟེར་ན། དེ་མི་འཐད་པར་འགྱུར་བ་ཡིན་ཏེ། ཁྱོད་ཀྱི་
3[ $



ཧི་མ་ལའི་རིག་མཛོད་ཆེན་མོ།
སྟོན་པ་མི་བསླུ་བར་ཚད་མ་ཡིན་པ་གང་ཞིག །སྟོན་པས་ཇི་ལྟར་འདོད་པ་རྣམས་ཁྱོད་
ཀྱིས་འདོད་དགོས་པ་ཡིན་པའི་ཕྱིར་རོ། །འོ་ན་ཁྱོད་ཀྱི་སྟོན་པས་གསུང་རྣམས་ཚད་མ་
ཡིན་པའི་རྒྱུ་མཚན་སྨོས་ཤིག །ངེད་ཀྱི་སྟོན་པས་གཞན་ལ་འཚེ་བ་སོགས་བྱས་ན། དགེ་བ་
ཡིན་པར་གསུངས་པའི་ཕྱིར་རོ་ཞེ་ན། འོ་ན་གཞན་ལ་འཚེ་བ་སོགས་བྱས་ན། དགེ་བ་
ཡིན་པའི་ཁྱབ་པ་ཐལ། དེ་ཡང་འདོད་དོ་ཞེ་ན། དེ་ལྟར་འདོད་མི་རིགས་པ་ཡིན་ཏེ། རང་
བདེ་བའི་ཕྱིར་དང་གཞན་བདེ་བའི་ཕྱིར་དུ་འཚེ་བ་སོགས་བྱས་པ་ཡིན་པ་གང་ཞིག །
ཁྱོད་ཀྱི་འདོད་པ་བཞིན་དུ་ནམ་ཡང་བདེ་བ་ཡོད་པ་མ་ཡིན་པ་མངོན་སུམ་གྱིས་གྲུབ་པ་
ཡིན་པའི་ཕྱིར་རོ། །འོ་ན་ཁྱོད་ཀྱི་སྟོན་པའི་མི་བསླུ་བར་ངེས་ན། ཚེ་འདི་དང་ཕྱི་མ་གང་
ལ་ཡང་མི་བསླུ་བར་ངེས་པ་ཡིན་པར་ད་ལྟ་སྨོས་པར་གྱིས་ཤིག །མ་འོངས་པ་ན་མི་བསླུ་
བར་ངེས་སོ་ཞེ་ན། དེ་ཡང་འདོད་མི་རིགས་པ་ཡིན་ཏེ། ད་ལྟ་ཁྱོད་ཀྱིས་འདོད་པ་བཞིན་
དུ་མ་འོངས་པ་ན་མི་བསླུ་བར་ངེས་པའི་ཚད་མ་མེད་པ་ཡིན་པའི་ཕྱིར་རོ། །ཚད་མ་ཡོད་
དེ་ད་ལྟ་སྟོན་པའི་བདག་ཅག་རྣམས་ལ། གཞན་ལ་འཚེ་བར་བྱས་ཤིང་རྒྱུ་མི་དགེ་བ་
བསྒྲུབ་པར་བྱོས་དང་། མ་འོངས་པ་ན་བདེ་བ་ཡོད་པར་གསུངས་པའི་ཕྱིར་རོ་ཞེ་ན། འོ་
ན་གཞན་ལ་འཚེ་བ་སོགས་བྱས་པའི་འབྲས་བུ་བདེ་བ་འབྱུང་བར་རྟོགས་པའི་ཚད་མ་
གང་དག་ཡོད་པར་སྨྱོས་པར་གྱིས་དང་། ཁྱོད་ཀྱི་སྟོན་པས་ད་ལྟ་ཕྱི་མར་མི་མཐོང་བ་
གང་ཞིག་ད་ལྟ་མ་འོངས་པའི་འབྲས་བུ་མེད་པ་ཡིན་པའི་ཕྱིར་རོ། །འོ་ན་ཁྱོད་ཀྱི་སྟོན་
པས་ནི་ད་ལྟ་རྒྱུ་མི་དགེ་བ་གཞན་ལ་འཚེ་བ་རྣམས་དགེ་བ་ཡིན་ན། ཁྱོད་ཀྱི་སྟོན་པས་ནི་
ད་ལྟ་རང་གི་ཕ་མ་རྣམས་ངན་གསོད་རིགས་པར་ཐལ། ཁྱོད་ཀྱི་ཕ་མ་རྣམས་ལ་བདེ་བ་
ནམ་ཡང་འདོད་པ་ཡིན་པའི་ཕྱིར་རོ། །འོ་ན་ཁྱོད་ཀྱི་སྟོན་པས་ད་ལྟ་གཞན་ལ་འཚེ་བའི་
3}9



ཞལ་གདམས་བསྡུས་འགྲེལ་སྐོར།
རྒྱུ་དགེ་བ་རྣམས་ད་ལྟ་གཞན་ལ་སྨིན་པ་ཡོད་པར་འདོད་དམ། དེ་ནི་གཞན་ལ་སྨིན་པར་
འདོད་དོ་ཞེ་ན། དེ་ཡང་འཐད་པར་མི་རིགས་པ་ཡིན་ཏེ། ད་ལྟ་བསད་པར་བྱ་བའི་
སེམས་ཅན་དེ་ཡི་ལུས་དང་། དེ་དག་གི་སེམས་ཀྱི་སྡུག་བསྔལ་རྣམས་གསོད་པ་པོ་ལ་ཡང་
སྨིན་པར་ཐལ། བསད་བྱ་གསོད་བྱེད་གཉིས་ཀ་ནམ་ཡང་གཞན་ཐ་དད་དུ་གནས་པ་
ཡིན་པའི་ཕྱིར་རོ། །ནམ་ཡང་གནོད་ཅིང་འཚེ་བ་མེད་པ་ཡང་དག་པའི་ལྷ་དང་། མ་ཟད་
དེ་དག་གིས་གསུངས་པར་མཛད་པའི་འཚེ་མེད་ཞི་བའི་ཆོས་ཟབ་དང་རྒྱ་ཆེ་བ་ཐར་པ་
དང་ཐམས་ཅད་མཁྱེན་པའི་ལམ་རྣམ་པར་དག་པ་ནི་གང་ཡིན་པ་དེ་ཉིད། ཕྱི་རོལ་པ་
ཁྱོད་ཀྱིས་ལུགས་ལ། ནམ་ཡང་མི་སྲིད་པས་རང་བཞིན་ཡིན་པར་ཤེས་པ་དང་། མ་ཟད་
ཁྱོད་ཀྱི་ལུགས་ལ་སྐྱབས་གསུམ་མེད་པར་ཤེས་དགོས་པ་ཡིན་པའི་ཕྱིར་རོ། །དེས་ན་ཁྱོད་
ཀྱི་ལུགས་ལ་ལམ་ནི་ཡང་དག་གཅིག་ཚད་མའི་མ་གྲུབ་ན། གོང་དུ་བཤད་པ་ལྟ་བུའི་
ལམ་དེ་ཡང་དག་པར་སྟོན་པ་དང་དེར་ཞུགས་པ་རྣམས་ཡང་དག་པ་ཉིད་དུ་མི་འགྱུར་
ཏེ། དཔེར་ན་དུག་ཅན་གྱི་ཤིང་གི་འབྲས་བུ་བཞིན་དུ་འབྱུང་བ་ཡིན་པའི་ཕྱིར་རོ། ། །
འཇིག་རྟེན་ཐམས་ཅད་བྱེད་པ་པོ་གཞན་མེད་པར་ལས་ལས་སྐྱེས་པ་དང་། དེ་ལྟ་
བུའི་ལས་ཀྱང་དགེ་བ་དང་། མི་དགེ་བ་རྣམ་པ་སྣ་ཚོགས་པ་ཞིག་བྱས་པ་ལས་རིམ་པས་
འབྲས་བུ་བདེ་སྡུག་དག་གི་རྒྱུར་དྲང་སྲོང་བདེན་པར་སྨྲ་བ་སངས་རྒྱས་ཉིད་ཀྱིས་་
གསུངས་པ་འདི་ལ་ནི། ཕྱི་རོལ་མུ་སྟེགས་པ་སོགས་ཀྱི་ཚད་མ་ཡིས་གནོད་པ་ནམ་ཡང་
འབབ་པ་བྱེད་མི་སྲིད་པ་ཡིན་ལ། དེས་ན་དེ་ལ་ཕྱི་ནང་གཉིས་ཀྱིས་འཐད་པའི་སྒོ་ཡང་
མཐོང་བ་དང༌། དེ་ལྟ་བུའི་སྟོན་པ་འདི་ཡི་ཞལ་ནས་གདུལ་བྱ་སེམས་ཅན་རྣམས་ལ།
ཐབས་མཁས་ཀྱི་ཚུལ་དུ་གང་གསུང་བར་གྱུར་པ་ཐམས་ཅད་ཀུན་མངོན་སུམ་ལ་མངོན།
༣.ti



ཧི་མ་ལའི་རིག་མཛོད་ཆེན་མོ།
སུམ་གྱིས་གནོད་པ་མེད་པ་དང་། རྗེས་དཔག་ལ་རྗེས་དཔག་གིས་གནོད་པ་མེད་པ་དང་།
ལུང་རང་ལ་རང་ཚིག་གིས་གནོད་པ་སོགས་གང་ཡང་མེད་པར་དཔྱད་པ་གསུམ་གྱིས་
ཡང་དག་པར་མཐོང་བ་དང་། མ་ཟད་ནང་གི་རྒྱུ་འབྲས་འཕེལ་ཆེ་ཞིང་ལས་འབྲས་སོ་
སོའི་རྣམ་བཞག་གི་མཐའ་རྣམས་མ་དག་ཚུར་མཐོང་ཙམ་གྱི་བློས་ནམ་ཡང་བསམ་པར་
མི་ནུས་པ་ཡིན་ནོ་ཞེས་སྟོན་པ་ཡང་དག་པར་རྫོགས་པའི་སངས་རྒྱས་ཀྱི་གསུང་གིས་
བསྟན་པ་དེར་ཕུན་སུམ་ཚོགས་པའི་རྒྱུ་དང་དེ་ཡི་གསུང་ཉིད་ལས་ཀུན་མཁྱེན་ཉིད་དུ་
ཚད་མས་ངེས་པས་སོ། །དེས་ན་ཀུན་མཁྱེན་དེ་ཡི་རྟག་ཏུ་འདི་མཁྱེན་ནོ་ཞེས་པ་དེ་ཡི་
སླར་ཡང་གདུལ་བྱ་དེ་དག་གི་རྒྱུད་ལ་ཡིད་ཆེས་རྣམ་པར་འཕེལ་བར་འགྱུར་བ་ཡིན་ནོ། །
དེ་ཡང་དཔེར་ན་སྨན་དང་སྔགས་དང་རྫས་སོགས་ཀྱིའང་ནུས་པ་བདག་གིས་ཇི་
བཞིན་མ་ཤེས་ཀྱང་། གཞན་མངོན་ཤེས་དང་ལྡན་པས་སྐྱེ་བོ་རྣམས་ཀྱིས་བསྟན་པ་ལྟར་
ཞུགས་པ་ལ། ནམ་ཡང་འབྲས་བུ་བསླུ་བ་མེད་པ་དེ་བཞིན་དུ་ཐུབ་པ་མཆོག་གི་གསུང་
རྣམས་ནི་ལྐོག་ཏུ་གྱུར་པ་ཡིན་ལ། དེ་ཡང་མི་བསླུ་བར་མཐོང་བས་གནས་གསུམ་ལ་
དཔྱོད་པའི་ཚེ་ན། སེམས་ཅན་གཞན་ལ་རྟག་ཏུ་བརྩེ་བ་དང་ལྡན་པ་མཆོག་གི་སྣང་བ་
དང་དུ་ལེན་པར་ངེས་མོད། དེས་ན་རྒྱལ་བ་མཆོག་གི་གཟུགས་སྐུ་ནི་སེམས་དག་པ་ཡིས་
རྟག་ཏུ་མཐོང་བ་དང་ལྡན་ན། འདི་མཐོང་བ་ལ་ཡོན་ཏན་གྱི་ཆ་བསམ་མི་ཁྱབ་པ་ཞིག་
མངའ་བ་ཡིན་པའི་ཕྱིར་རོ། །དེ་ལྟ་བུའི་ལྷ་ཁྱད་པར་དང་ལྡན་པ་དེ་ནི། བསོད་ནམས་
ཤིན་ཏུ་བསགས་པ་དང་སེམས་རྩེ་གཅིག་ཡང་ནི་དག་པ་ལས་མཐོང་བར་འགྱུར་བ་ཡིན་
གྱིས། དེ་ལྟར་མ་ཡིན་པ་རྣམས་གཞན་གྱིས་ཤིན་ཏུ་མཐོང་བར་དཀའ་བ་སྟེ། དཔེར་ན་
ཡིད་བཞིན་གྱི་ནོར་བུ་ལྟ་བུའི་གཏེར་བཞིན་དུ་མཐོང་བར་དཀའ་བ་ཡིན་ནོ། །དེ་ལྟར་མ་
32]



ཞལ་གདམས་བསྡུས་འགྲེལ་སྐོར་
ཡིན་པར། ནོར་འཁྲུལ་བྲལ་བའི་ཤེས་རབ་གང་ཡིན་པ་བརྩེ་བའི་ཐུགས་དང༌། ནམ་ཡང་
འགྲོགས་པར་གྱུར་པ་ཡི་ཏིང་ངེ་འཛིན་རྣམ་པ་མང་དུ་སྦྱངས་པར་བྱས་ན། འཁོར་འདས་
ཀྱི་ཆོས་ཐམས་ཅད་དག་པ་རབ་ཀྱི་མཐར་ཐུག་པའི་རྣམ་པ་ཐམས་ཅད་མཁྱེན་པའི་ཡེ་
ཤེས་རྒྱུད་ལ་སྐྱེ་བར་འགྱུར་བ་དངོས་སྟོབས་ཀྱི་རིགས་པས་ཡང་དག་པར་གྲུབ་པ་ཡིན་
པས་སོ། །དེའི་ཕྱིར་ན་འཁོར་འདས་ཀྱི་ཆོས་ཐམས་ཅད་ད་ལྟ་ནི། དཔེར་ན་སྐྱུ་རུ་ར་
བརློན་པ་ལག་མཐིལ་དུ་བཞག་པ་ལྟར་མངོན་སུམ་ཉིད་དུ་གཟིགས་པར་མཛད་པའི་
སྐྱོབ་པ་སངས་རྒྱས་ཀྱིས་ནི། ཐམས་ཅད་ད་ལྟ་མདུན་ན་གནས་པའི་དངོས་པོ་བཞིན་དུ་
ཡོད་པར་ཤེས་པ་ཡིན་ནོ། །ཁྱོད་ཀྱི་འདོད་པ་ལྟར་ད་ལྟ་མ་མཐོང་བས་ན། དེ་ཡང་མེད་དོ་
ཞེ་ན། འོ་ན་ད་ལྟ་རང་གི་ལུས་ཀྱི་དོན་སྙིང་སོགས་ཀྱང་ཁྱོད་ཀྱིས་ད་ལྟ་མི་མཐོང་བས་ན།
དེ་ཡང་ཁྱོད་ཀྱིས་མེད་པར་འདོད་དམ་ཅི་ཕྱིར་མི་འདོད་དེ་འདོད་དགོས་སོ། །དེའི་ཕྱིར་
ཁྱོད་ཀྱི་ལྷ་དང་སྟོན་པ་དང་། གཞན་མུ་སྟེགས་པ་སོགས་ཀྱི་ལྷ་ཁྱོད་ཀྱི་སྤྱོད་ཡུལ་དུ་མ་
གྱུར་པ་ཡིན་ལ། གཞན་མིག་འཕྲུལ་སོགས་ཀྱི་ཐབས་ཀྱིས་མཐོང་བར་བྱས་ཀྱང་། དེ་དག་
རྣམས་འཁྲུལ་བ་ཡིན་པའི་ཕྱིར་རོ། །དེས་ན་དེ་ཡོད་པ་ཙམ་གྱིས་ནི། གཞན་ཡོད་པའི་རྒྱུ་
མཚན་གང་ཡང་ཡོད་པ་མིན་ཏེ། སྔོན་ཆད་ཤི་བར་གྱུར་པའི་མི་ལ་སོགས་པ་ད་ལྟ་རང་
གི་མདུན་ན་གསལ་བོར་མཐོང་བ་ཉིད་དུ་གྱུར་པ་དང་ལྡན་པ་ཡིན་མིན་གཉིས་བསྣོལ་
ཏེ། མཐོང་ནུས་པས་མཐོང་བ་དེ་འདྲའི་ད་ལྟ་ཅི་ཞིག་འགྲུབ་པར་འགྱུར། དེའི་ཕྱིར་
དཔེར་ན་ཆུ་བུར་མིག་གི་ཡུལ་དུ་གྱུར་པ་ཡི་ཉི་ཟླ་དང་ནི་འབབ་ཆུ་སོགས་དང་། གུ་ལང་
ལ་སོགས་པ་དེ་དག་ཡང་ཁྱོད་ཀྱི་ལྷ་མིན་ཏེ། དེ་དག་ཇི་ལྟར་སྣང་བ་ཐམས་ཅད་ལས་
ཀྱིས་བསྒྲུབ་པ་ཡིན་པའི་ཕྱིར་དང་། མ་ཟད་དེ་དག་མགྲོན་གནས་བཞིན་དུ་འཇིག་རྟེན་
༢༣༧



ཧི་མ་ལའི་རིག་མཛོད་ཆེན་མོ།
གྱི་ཁམས་མུ་དང་མཐའ་མེད་པ་ཀུན་གྱི་སྐྱབས་གནས་སུ་བྱེད་རུང་བ་ཞིག་གཏན་གྱི་
སྐྱབས་གནས་ཡིན་ཏེ། གཞན་དུ་ན་མི་གཙང་བའི་ལུད་ཕུང་ཆེན་པོ་དེ་ལ་ཡང་སྐྱབས་སུ་
མཆི་དགོས་པར་ཐལ་ཏེ། ཤིན་ཏུ་དུད་འགྲོ་ཕག་པ་སོགས་སེམས་ཅན་འགའ་ཞིག་ལ་
ཕན་པའི་ཕྱིར་དང་། མ་ཟད་རྫས་དང་སྔགས་སོགས་ཀྱི་འཕྲུལ་འཁོར་ལས་སྣང་བ་སྣ་
ཚོགས་པ་ཞིག་འཆར་བ་དེ་ནི། ནམ་ཡང་ཐམས་ཅད་རྟེན་ཅིང་འབྲེལ་བར་འབྱུང་བའི་
དབང་གིས་ཆོས་ཉིད་དེ་ལ་རང་གི་ངོ་བོ་ལ་དཔྱད་ན། དེ་ལྟ་བུའི་ཆོས་ཉིད་རང་གི་ངོ་བོ་
དེ་ལ་གྲུབ་མཐའི་དབྱེ་བ་མེད་པ་ཡིན་ལ། གང་གིས་ཕྱིར་ན་ཆོ་ག་དེ་ཤེས་པའི་གང་ཟག་
སུས་ཀྱང་དེ་ལྟར་ནི་བགྱིད་པར་བཏུབ་པ་ཡིན་པའི་ཕྱིར་ན། འདི་དང་འདྲ་བ་ལས་ཁྱོད་
ལ་ཡིད་བརྟན་སུ་ཞིག་གི་འཆའ་བར་བྱ་གང་གིས་བྱ་མི་རིགས་པས་སོ། །དེས་ན་མིག་
འཕྲུལ་གྱི་སྣང་བ་སྣ་ཚོགས་ཀྱིས་གནམ་ས་བླ་འོག་ཏུ་བསྒྱུར་ན་ཡང་འཁོར་བའི་རྒྱུ་ནི་
བདག་ཏུ་འཛིན་པ་ཡིན་ལ། དེས་ན་དེ་ལ་གཉེན་པོ་གནོད་པ་མེད་པའི་རང་བཞིན་ཉིད་
དུ་གྱུར་སོང་ན། དེ་ལ་སྙིང་པོ་མེད་པ་ཡིན་པའི་ཕྱིར་རོ། །དེས་ན་དེ་ཡི་གནས་ལས་གཉེན་
པོ་མ་བརྟེན་པར་ཐར་མི་ནུས་པའི་ཕྱིར་ན། གང་ཟག་རང་རང་གིས་དེ་ཉིད་འདུལ་བྱེད་
ཀྱི་གཉེན་པོ་རྒྱུད་ལ་བསྟེན་པར་བྱས་ཤིང་། གལ་ཏེ་འདུལ་བྱེད་ཀྱི་ཐབས་ཀྱིས་སྐད་ཅིག་
ཉིད་ལ་བདག་འཛིན་རྩད་ནས་གཞོམ་པར་བྱ་ནུས་ན། དེ་དག་འཇོམས་པར་བྱེད་པ་ལ་
ཐབས་གཞན་མང་པོས་ཅི་ཞིག་བྱ་སྟེ་སྙིང་པོ་མེད་པ་ཡིན་ལ: གོང་དུ་བཤད་པ་ལྟ་བུའི་
ཐབས་དེ་ཁོ་ན་ཉིད་ལ་འབད་པས་རྟེན་པར་བྱེད་པ་ཡིན་ནོ། །དེ་ཡང་རྫས་དང་སྔགས་
སོགས་ལ་རྟེན་ཅིང་དེ་དག་ལ་འབྲེལ་བར་འབྱུང་བ་ལས་དགོས་པ་ཕྲ་མོས་ཆོས་གཞན་
འགྲུབ་སྲིད་ཀྱང་། གཏན་དུ་འཆི་བ་མེད་པ་ཉིད་དུ་གྱུར་ནུས་ན་ཁྱོད་ལའང་དེ་ཉིད་ནམ་
313



ཞལ་གདམས་བསྡུས་འགྲེལ་སྐོར།
ཡང་མཁོའོ། །ཕྱི་ཚུལ་གྱི་ཆོས་ཕྲན་བུ་དགོས་མེད་གང་དང་གང་ལ་འབད་པ་བྱས་པ་དེ་
དག་གིས་ཀྱང་ཕན་པར་དཀའ་ཏེ། དཔེར་ན་ཚེར་མ་འདོན་པའི་ཚུལ་གྱིས་སུའི་ནང་གི་
ཉོན་མོངས་པ་མི་སེལ་ལ་ དེ་ལྟ་བུའི་ཉོན་མོངས་པ་དེ་ཉིད་ཀྱིས་འགྲོ་བ་འདི་རྣམས་
འཁྲུགས་པར་བྱས་པ་ཡིན་ནོ། །ཕྱོགས་དང་དུས་གང་དུ་ཉོན་མོངས་པ་ཞི་བའི་ལམ་སྟེ། དེ་
ལྟ་བུའི་ཆོས་ཉིད་ཀྱིས་ལྷ་དང་བཅས་པའི་འཇིག་རྟེན་འདི་ཟིལ་གྱིས་མནན་ནས་ཕྱོགས་
ཀུན་ལས་རྣམ་པར་རྒྱལ་བར་འགྱུར་བ་ཡིན་ཏེ། ལྷ་དང་བཅས་པའི་འཇིག་རྟེན་པ་འདི་
ཀུན་རབ་ཏུ་འཁྲུགས་ནས་ཟིང་ཟིང་བོར་ཉིད་དུ་གྱུར་ནས་གང་ཟག་གཅིག་ལ་བརྒལ་ན་
ཡང་ཆོས་ཉིད་དེ་བཞིན་ཉིད་གཞན་དུ་བྱར་མི་ནུས་པའི་ཕྱིར་རོ། །བདག་མེད་རྟོགས་
ནས་བཟུང་སྟེ། ནམ་ཡང་སུས་ཀྱང་བརྒལ་བར་བྱ་མི་ནུས་སོ། །དེའི་ཕྱིར་ན་ལུང་དང་
རིགས་པ་སོགས་ཀྱིས་དཔྱད་པ་ལ་མཁས་པའི་སྐྱེ་བོ་རྣམས་རིག་པའི་རྗེས་སུ་འབྲངས་པ་
དང་། ལུང་གི་རྗེས་སུ་འབྲངས་པར་བྱས་པ་ཡིན་ལ། དེས་ན་འདི་ཉིད་བློ་ལྡན་སྐྱེ་བོ་
རྣམས་ཀྱིས་རྟག་ཏུ་དྲན་ཤེས་བག་ཡོད་ཀྱི་ངང་ནས་ཤེས་པར་བྱས་ཤིང་སྒྲུབ་པ་ཉམས་
སུ་ལེན་པར་བྱ་དགོས་པ་ཡིན་ནོ། །
དེ་ཡང་སྤྱིར་མཁས་ཤིང་གྲུབ་པ་བརྙེས་པའི་སྐྱེ་བོ་རྣམས་ནི་འདི་ལྟ་བུའི་དྲན་
ཤེས་དང་ལྡན་པ་ཞིག་བརྗོད་པར་བྱ་བ་ཡིན་ནོ། །དེ་ལྟ་མ་ཡིན་པར་བླུན་པོ་རྣམས་ནི་
ནམ་ཡང་དེ་ལྟ་བུའི་དྲན་ཤེས་མེད་པར་ལྟར་སྣང་གི་ལམ་ལ་འགྲོ་བར་བྱེད་པ་ཡིན་ལ།
དེ་ལྟར་འཇིག་རྟེན་གྲགས་པའི་རྗེས་སུ་འབྲངས་པ་དེ་ནི།
རྣམ་འགྲེལ་ལས།
དེ་ནི་ཚད་མས་གེགས་མེད་ན། །



ཧི་མ་ལའི་རིག་མཛོད་ཆེན་མོ།
འཛིན་པ་གང་གི་བཟློག་པར་ནུས། །
གལ་ཏེ་ཚད་མས་གེགས་ན་ཡང་། །
གང་གིས་དེ་ལ་འཇིགས་པར་འགྱུར། །
ཞེས་གསུངས་པ་ལྟ་བུ་ཞིག་ཡིན་པའི་ཕྱིར་རོ། །སྤྱིར་དངོས་པོ་རྣམས་དངོས་པོའི་
ཆོས་ཉིད་ཀྱི་སྟོབས་ལས་ནམ་ཡང་གཞན་དུ་འགྱུར་མི་སྲིད་པ་ཡིན་པའི་ཕྱིར་རོ། །དེས་ན་
ང་ཚོ་ཚང་མས་མདོ་རྒྱུད་བསྟན་བཅོས་ཆེས་མང་པོ་ཞིག་ལ་བལྟས་པ་ཡིན། ད་ནི་དགོན་
པ་གྲགས་ཆེན་རེ་དང་། མི་གྲགས་དང་བླ་གྲགས་ལུང་བསྟན་པ་རེའི་རྗེས་སུ་མི་འབྲངས་
པར་ནམ་ཡང་རང་རང་གི་དངོས་སྟོབས་ཀྱི་རིགས་པའི་ལམ་ནས་བླང་དོར་སོགས་ཤེས་
པར་བྱས་ན་དགའ་བར་ངེས་སོ། །ད་སྔོན་དཔེར་ན་ཁྱེད་ཚོ་ཚང་མས་རྫོགས་པ་ཆེན་པོའི་
ཁྲིད་ཡིག་ཡེ་ཤེས་བླ་མ་དང་། དཔལ་སྤྲུལ་སྔོན་འགྲོ། གསང་སྙིང་ཕྱོགས་བཅུ་མུན་སེལ་
སོགས་ཆེས་མང་པོ་ཞིག་ཞུས་ཚར་ནི་རེད་དང་། དེ་ཡིན་ན་ཡང་དེ་རང་ཀླ་ཀློའི་མུན་
སེལ་ཉིན་མ་འདི་ཡིས་སྐབས་སུ་དོན་གྱི་ལྟ་བའི་གནད་ཟབ་མོ་རེ་ཤེས་སོང་ན་ཆོག་གིན་
ཡོད། དོན་ལ་གཞུང་ཐམས་ཅད་ཀྱི་གནད་དོན་ཚང་མ་གཅིག་པུ་ཉིད་དུ་གནས་པ་ཡིན་
པར་ཤེས་དགོས་པ་ཡིན་ནོ། །མདོར་ན་ཐམས་ཅད་ཀྱི་སྐྱབས་གནས་བླ་ན་མེད་པ་མཐར་
ཐུག་པ་ནི་སྟོན་པ་ཐུགས་རྗེ་ཅན་ཁོ་ན་མ་གཏོགས་གཞན་མེད་པས་སོ། །དེ་ཕྱིར་ནམ་
ཡང་མཁས་པ་རྣམས་ཀྱི་ཆོས་ཉིད་བཞིན་དུ་སྟོན་པ་མཚུངས་མེད་འགྲོ་བའི་མགོན་པོ་
དེའི་སྟོན་པའི་ལུང་རྟོགས་ཀྱི་བསྟན་པ་རིན་པོ་ཆེ་འདི་ལ་སྐལ་བཟང་གི་སྐྱེ་བོ་རྣམས། དེ་
ལ་ཤིན་ཏུ་དད་ཅིང་གུས་པས་ཡིད་ཆེས་ཅན་རྣམས་ནི། བདེ་ནས་གཏན་དུ་བདེ་བར་
འགྲོ་བ་ཡིན་ལ། དེས་ན་འདི་ཡན་ཆད་ནས་སྟོན་པ་ཐུགས་རྗེ་ཅན་དང་དེའི་ཡོན་ཏན་
535



ཞལ་གདམས་བསྡུས་འགྲེལ་སྐོར།
མཐར་ཐུག་གི་སྐྱབས་གནས་ཡིན་མིན་སོགས་ཀྱི་ཁྱད་པར་བཤད་ཚར་བ་ཡིན་ལ། ད་ནི་
འདི་མན་ཆད་ནས་ཀླ་ཀློའི་མུན་སེལ་ཉི་མའི་མཛད་བྱང་བཤད་པར་བྱ་བ་ཡིན་ལ།
བདག་ཅག་གི་སྟོན་པ་ཤཱཀྱ་སེང་གེ་དེ་ཉིད་སྤྱི་བོའི་གཙུག་དང་ནི་འབྲལ་བ་མེད་པར་
བསྟེན་པར་བྱེད་པ་དང་། མ་ཟད་རྒྱལ་བ་མ་ཕམ་མགོན་པོ་དང༌། རྗེ་བཙུན་འཇམ་དཔལ་
དབྱངས་རྣམས་ནི། ཕྲག་པའི་སྟེང་དག་ཏུ་ད་ལྟ་མངོན་སུམ་ཉིད་དུ་བློ་ཡིས་ཡོད་པར་
བཀོད་པ་སྲས་བཅས་རྒྱལ་བ་ཀུན་ཀྱང་ད་ལྟ་ནི། དཔེར་ན་ལོང་བའི་མདུན་ན་མིག་ལྡན་
བཞིན་དུ་མངོན་སུམ་དུ་དམིགས་པར་བྱས་ཏེ། དེ་ཡི་ཚེ་རང་རང་གི་ཚིག་ནི་འདི་སྐད་དུ་
གང་ན་ཕྱོགས་དང་དུས་ཀྱི་མཐའ་གཞལ་དུ་མེད་པར་གནས་པ་དེ་སྙེད་དུ་འགྲོ་བའི་
ཁམས་ཀྱིས་ཁྱབ་པ་སྟེ། དེར་ན་ནི་འགྲོ་བ་རྣམས་ཀྱིས་ལས་དང་ཉོན་མོངས་པ་སོགས་
རྒུད་པའི་ཚོགས་བསམ་མི་ཁྱབ་པ་ཞིག་མང་བ་དང་། དེ་རུ་བདག་ཅག་རྣམས་རྟག་པར་
དུ་གནས་ནས་ཀྱང་། གོང་གི་བྱམས་པ་སོགས་དང་འབྲལ་བ་མེད་པར་འགྲོ་བའི་དོན་ལ་
བརྩོན་པར་བྱེད་དགོས་པ་དང་། བདུད་བཞི་ལས་རྣམ་པར་རྒྱལ་བ་རྣམས་ཀྱི་རྣམ་པ་
ཐམས་ཅད་མཁྱེན་པའི་ཡེ་ཤེས་ཀྱི་ཤེས་བྱས་ཆོས་ཐམས་ཅད་སྐད་ཅིག་ཉིད་ལ་གཟིགས་
པར་མཛད་པ་ཡི་སྟོབས་ཀྱིས་ལེགས་པར་གནས་པའི་ལུང་རྟོགས་ཀྱི་བསྟན་པ་རིན་པོ་ཆེ་
ཟབ་རྒྱས་ཆོས་ཀྱི་སྣང་བའི་རྒྱུན་དེ་དག་ཀྱང་། ནམ་ཡང་རྒྱུན་མི་འཆད་པ་ཉིད་དུ་གྱུར་
ཅིང་། རྟག་པར་གསལ་བར་བྱས་པའི་དབང་གིས་རྒྱལ་བའི་བསྟན་པ་འདི་ལས་ཕྱི་རོལ་
དུ་ཕྱོགས་པའི་མུ་སྟེགས་པ་སོགས་ཀྱི་གྲུབ་མཐའི་གཞུང་རྣམས་འདི་ཡིས་ནི། མིང་གི་
ལྷག་མ་ཙམ་ཡང་མེད་པར་ཡོངས་སུ་ཉམས་པར་བྱེད་ཅིང་མི་གནས་པར་བྱེད་པའི་སྨོན་
ལམ་བཏབ་པར་མཛད་པ་དང་། དེ་ཡང་བློ་མིག་ལྡོང་བའི་སྐྱེ་བོ་དེ་དག་ལ་ཤིན་ཏུ་བྱམས་



ཧི་མ་ལའི་རིག་མཛོད་ཆེན་མོ།
པ་དང་། བརྩེ་བས་ལུང་དང་དངོས་སྟོབས་ཀྱི་རིགས་པ་དང་ཐབས་སྣ་ཚོགས་དང་། རྫུ་
འཕྲུལ་རྣམ་པ་སྣ་ཚོགས་ཀྱིས་རྒྱལ་བའི་བསྟན་པ་འདི་ལ་རྟག་ཏུ་ཡིད་དྲངས་བར་བྱས་
ཤིང་། ཤིན་ཏུ་སྙིགས་མའི་སྐྱེ་བོ་སོགས་གདུལ་བར་དཀའ་བ་དེ་དག་རྣམས་ཀྱང་ནི། ནམ་
ཞིག་བདག་དང་འཕྲད་པར་གྱུར་པ་ན། ངེས་པར་དུ་དེ་དག་རང་ལ་གདུལ་ནུས་པའི་
སྟོབས་མཆོག་བླ་ན་མེད་པ་ཅིག་ཐོབ་པར་གྱུར་ཅིག་ཅེས་བརྗོད་པར་མཛད་དེ། ཐུགས་
དགོངས་རྩེ་གཅིག་ཏུ་གནས་ཤིང་། གཞན་ཕན་བྱང་ཆུབ་ཀྱི་སེམས་ཀྱིས་སྨོན་ལམ་འདི་
འདེབས་པར་བྱས་ན་རབ་འབྱམས་སྲས་དང་བཅས་པ་རྒྱལ་བ་རྫོགས་པའི་སངས་རྒྱས་
ཐུགས་རྗེ་བསླུ་བ་མེད་པ་དང་། བདེན་གཉིས་ཀྱི་ཆོས་ཚུལ་ཟབ་མོའི་གནས་ལུགས་གཞན་
དུ་མི་འགྱུར་བས་ཡིད་བཞིན་གྱི་ནོར་བུ་ལ་གསོལ་བ་བཏབ་པ་ལྟར་རེ་བའི་འབྲས་བུ་ད་
ལྟ་ཉིད་དུ་འགྲུབ་པར་ཤོག་ཅིག་ཅེས་བརྗོད་ཅིང་སྨོན་པར་བཏབ་པར་མཛད་པ་ཡིན་ལ།
དེས་ན་ཕྱི་རོལ་མུ་སྟེགས་པ་རྟག་ཆད་དུ་འཛིན་པ་འཚེ་བ་ཆོས་སུ་སྨྲ་བ་ཡི་ཚོགས་རྣམས་
ཀྱིས་ནི། ལོག་པའི་ཆོས་ལུགས་རྣམས་དངོས་སྟོབས་རིགས་པས་སུན་ཕྱུང་བ་འདི་ཡི་རྣམ་
དཀར་གྱི་དགེ་བས་མཐའ་ཡས་པའི་སྐྱེ་བོ་ཐམས་ཅད་ཀྱིས་དུས་རྟོག་པ་རྒྱུན་གྱི་འཁོར་
ལོ་ལ། རྒྱལ་བ་རྫོགས་པའི་སངས་རྒྱས་ལ་གཞན་གྱིས་མི་འཕྲོག་པའི་སྙིང་ནས་ཡིད་ཆེས་
ཟབ་མོ་ཞིག་རྙེད་པར་གྱུར་ཅིག་ཅེས་བརྗོད་ཅིང་། སྐྱེ་བ་ཚེ་རབས་ཐམས་ཅད་དུ་རྟག་
ཆད་ཀྱི་མཐའ་སེལ་བའི་སྨོན་ལམ་འདེབས་པར་བྱེད་དགོས་པ་ཡིན་པའི་ཕྱིར་རོ། །དེ་
ལྟར་རྒྱལ་བའི་བསྟན་པའི་སྣང་བ་ཕྱོགས་བརྒྱར་རབ་ཏུ་འབར་བ་དང༌། དེ་དག་གི་
བསྟན་པ་འཛིན་པའི་སྐྱེས་བུ་དམ་པ་རྣམས་ཀྱི་ཐུགས་ཀྱི་བཞེད་དོན་མཐའ་དག་གྲུབ་
ཅིང་། བསྟན་པ་དེ་ལ་འཚེ་བའི་ཕྱོགས་ཀུན་མ་འབད་ངང་གིས་ཞི་བར་འགྱུར་བ་དང་།
327



ཞལ་གདམས་བསྡུས་འགྲེལ་སྐོར།
བསྟན་པ་འདིར་གནས་པའི་འགྲོ་བ་ཀུན་གྱིས་དགའ་བས་གནས་སུ་གྱུར་ཅིང་མཆོད་
པར་གྱུར་ཅིག་ཅེས་བརྗོད་ཅིང་རྒྱལ་བའི་བསྟན་པ་རིན་པོ་ཆེ་ཕྱོགས་ཀུན་ལས་རྣམ་པར་
རྒྱལ་ཞིང་། བསྟན་ལ་འཚེ་བའི་དགྲ་བོ་དག་གི་ལས་ཉོན་མཐའ་དག་མྱུར་དུ་དག་ཅིང་ཞི་
བ་དང༌། བསྟན་པ་འདི་ཉིད་རྟག་ཏུ་མཆོད་པའི་གནས་སུ་འགྱུར་བར་སྨོན་ལམ་འདེབས་
པར་མཛད་དགོས་པ་ཡིན་ནོ། །ཕྱི་རོལ་མུ་སྟེགས་པ་སོགས་བླང་དོར་མི་ཤེས་པའི་སྐྱེ་བོ་
ངན་པ་རྨོངས་པ་ཡི་རྣམ་པར་འཕེལ་བའི་ལྟ་བ་ངན་པ་དེ་དག་རྣམས་ལ། སྡང་བའི་
སྟོབས་ཀྱིས་མ་ཡིན་པར། དེ་དག་ལ་བྱམས་པའི་ཤུགས་ཀྱིས་ནི་སྙིང་རྗེའི་གོ་ཆ་ཆེན་པོ་
རྒྱུད་ལ་ལེགས་པར་བགོས་ནས་ཤེས་རབ་ཟབ་མོའི་མཚོན་རྣོན་བརྒྱ་ཐོགས་པ་ཡི་རྗེ་
བཙུན་འཇམ་དཔལ་དབྱངས་དྲག་པོའི་དཔུང་གི་བརྟུལ་ཞུགས་ལ་བདག་ཀྱང་དེ་ལ་
གནས་ནས་ཕ་རྒན་འགྲོ་བའི་ཚོགས་རྣམས་ཤིན་ཏུ་གདུལ་བར་དཀའ་བ་ཡི་སེམས་ཅན་
དེ་རྣམས་དགག་པར་བྱས་ཀྱང་། མྱུར་དུ་དེ་དག་ཐབས་སྙིང་རྗེ་ཆེན་གྱི་སྟོབས་ཀྱིས་བདེ་
བོར་སྒྲོལ་བའི་མཐུ་ཐོབ་པར་ཤོག་ཅིག་ཅེས་པའི་འཇམ་དཔལ་དཔའ་བོའི་བྱིན་རླབས་
ལ་བརྟེན་ནས། སེམས་ཅན་ཐམས་ཅད་འཁོར་བ་ལས་སྒྲོལ་བའི་སྨོན་ལམ་འདེབས་པར་
མཛད་པ་ཡིན་ནོ། །རླབས་ཆེན་ཚོགས་གཉིས་རྒྱ་མཚོའི་གནས་སུ་མཐར་སོན་པར་བྱས་
ནས། ནམ་མཁའ་མཐའ་ཡས་པའི་སྐྱེ་དགུ་རྣམས་ཀྱི་ཕན་བདེའི་གཞི་མ་རྣམ་པ་ཐམས་
ཅད་མཁྱེན་པའི་ཡེ་ཤེས་ཀྱི་སྐུ་བླ་ན་མེད་པ་དེ་ཉིད་བདག་དང་མཐའ་ཡས་པའི་འགྲོ་བ་
ཀུན་གྱིས་མྱུར་དུ་ཐོབ་པར་གྱུར་ཅིག་ཅེས་བརྗོད་ཅིང་འགྲོ་བ་རྣམས་སྤངས་རྟོགས་
མཐའ་རུ་ཕྱིན་ཅིང་། མྱུར་དུ་སངས་རྒྱས་ཐོབ་པར་འགྱུར་བར་སྨོན་ལམ་འདེབས་པར་
མཛད་དགོས་པར་བསྟན་པ་ཡིན་ནོ། །ཞེས་པའང་ཤིན་ཏུ་གོ་བདེ་བར་མི་ཕམ་འཇམ་
328



ཧི་མ་ལའི་རིག་མཛོད་ཆེན་མོ།
དབྱངས་རྣམ་པར་རྒྱལ་བས་རབ་ཚེས་པ་སྟག་ཟླ་བ་གཉིས་པའི་ཚེས་བདུན་གྱི་སྔ་དྲོ་ཤར་
མར་བྲིས་པ་དགེ་ལེགས་རྒྱལ་ལོ། ། །
འདི་ལྟར་རྣམ་དཀར་སྣང་བ་དཀར་པོའི་མཐུས། །
ས་གསུམ་སྐྱེ་རྒུའི་སྣང་བ་རབ་རྒྱས་ཤིང་། །
སྐུ་གསུམ་ལྷུན་གྲུབ་འབྲས་བུ་རྟག་སྨིན་ཏེ། །
ཟུང་འཇུག་འབྲས་བུའི་བཙན་ས་ཟིན་པར་ཤོག །
དེ་ལྟར་བཤད་པའི་དམ་ཆོས་བདུད་རྩི་ཡིས། །
ལོག་ལམ་གཡེང་ལ་འཁྱམས་པའི་འགྲོ་བ་འགའི། །
དུག་གསུམ་ལས་ཉོན་དྲག་པོ་རབ་ཞི་ནས། །
མངོན་དགའི་ཞིང་དུ་ནམ་ཞིག་སངས་རྒྱས་ཤོག །
འདི་དང་འབྲེལ་བའི་སྐྱེ་བོ་ཕོ་མོ་ཀུན། །
མི་མཐུན་བདུད་བཞིའི་གཡུལ་ལས་རབ་རྒྱལ་ཞིང་། །
བདེ་དགའ་རྒྱ་མཚོའི་དཔལ་ལ་རྟག་རོལ་ཏེ། ། །
སྙན་པའི་གྲགས་པའི་ས་གསུམ་ཁུབ་གྱུར་ཅིག །
བདག་གིས་དུས་གསུམ་བསགས་པའི་དགེ་བ་རྣམས། །
མཐའ་ཡས་འགྲོ་བ་ཡོངས་ཀྱི་དོན་ལ་བསྔོ། །
དེ་ལྟར་བཤད་པའི་ཆོས་ཀྱི་སྙིང་ཁུ་འདི། །
བསྟན་སྲུང་རེ་མ་ཏི་ཡིས་བསྲུང་མཛོད་ཅིག །
རྒྱུད་གསུམ་དཔལ་ལྡན་བླ་མའི་གསུང་གི་བཅུད། །
329



ཞལ་གདམས་བསྡུས་འགྲེལ་སྐོར།
བཤད་པའི་སྤོབས་པ་བདག་ལ་མེད་མོད་ཀྱང་། ། །
བདག་དང་འདྲ་བའི་བློ་དམན་སྐྱེ་བོ་ལ། ། །
ཕན་པའི་དགེ་ཚོགས་བྱང་ཆུབ་རྒྱུ་རུ་བསྔོ། །
ཞེས་པ་འདི་ཆོས་རྗེ་བླ་མ་མཆོག་གི་ཞབས་རྡུལ་སྤྱི་བོར་ལེན་པའི་སྐལ་བ་ཅན་རྫ་
བསོད་ནམས་དར་རྒྱས་སུ་འབོད་པས་སྒྲ་ཐག་ལས་གསུང་རྣམས་ཚིག་སྒྲོས་ཅུང་ཟད་
ཙམ་རེ་བཅོས་ཤིང་ལུང་ཚིག་འགའ་རེ་ཁ་སྣོན་བྱས་པ་མ་གཏོགས་ཐམས་ཅད་སོར་
བཞག་ཉིད་དུ་བྱས་ནས་བྲིས་སོ། །དེས་ན་འདི་ཡི་ཚིག་དང་དོན་ལ་འགལ་བ་ཅི་མཆིས་
ཐམས་ཅད་རྩ་གསུམ་ལྷ་དང་སྲུང་མའི་སྤྱན་ལམ་དུ་མཐོལ་ཞིང་བཤགས་པར་བགྱིའོ། །
དགེའོ། ། དགེའོ། །དགེའོ། །བཀྲ་ཤིས་པར་གྱུར་ཅིག། །། །



ཧི་མ་ལའི་རིག་མཛོད་ཆེན་མོ།
༄༅། །སྙིང་གཏམ་སུམ་ཅུ་པ་ཆོས་རྗེ་བླ་མའི་གསུང་ཚིག་ཟིན་ཅི་ནུས་
སུ་བཀོད་པ་བཞུགས་སོ། །
རྒྱལ་ཀུན་འཕྲིན་ལས་གཅིག་བསྡུས་ལྷག་པའི་ལྷ། །
མཁའ་ཁྱབ་འགྲོ་བ་འདྲེན་པའི་དེད་དཔོན་མཆོག །
བདག་ཡིད་དད་པས་གསོལ་བ་འདེབས་ལགས་ཀྱིས། །
སྲིད་གསུམ་སྡུག་བསྔལ་གཟིགས་མཛད་ཁྱེད་ལ་འདུད། །
བློ་གྲོས་དམན་ཞིང་སྦྱང་བ་ཆུང་བའི་ཕྱིར། །
མཁས་པ་མཉེས་པའི་སྡེབ་སྦྱོར་མ་མཆིས་ཀྱང་། །
ཚེ་གཅིག་གྲོལ་བར་བྱེད་པ་རྡོ་རྗེའི་གསུང་། ། །
རང་སེམས་དགེ་ལ་གོམས་ཕྱིར་འདི་བརྩམ་བྱ། །
མར་གྱུར་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་
ཀུན་མཁྱེན་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་
དེ་ཉིད་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་འདི་ཉིད་གསན་ནས་ཀྱང་
ཉམས་སུ་ལེན་པར་བགྱིའོ་སྙམ་པའི་སྒོ་ནས་གསན་འཚལ། དེ་ལྟར་སེམས་བསྐྱེད་པའི་
གང་ཟག་དེ་ཉིད་ཀྱི་ལམ་གྱི་རིམ་པ་ཡང་། ཚུལ་གནས་ཐོས་དང་བསམ་གཏན་གྱིས། །སྒོམ་
པ་ལ་ནི་རབ་ཏུ་སྦྱོར། །ཞེས་པ་ལ་སོགས་པ་གསུངས་པ་ལྟར་དུ་ཡོན་ཏན་ཐམས་ཅད་ཀྱི་
{3}



ཞལ་གདམས་བསྡུས་འགྲེལ་སྐོར།
གཞི་རྟེན་དུ་གྱུར་པ་གཞི་ཚུལ་ཁྲིམས་རྣམ་པར་དག་པ་གཞིར་བཞག་པར་བྱས་ཏེ། དེའི་
སྟེང་དུ་ཐོས་བསམ་སྒོམ་གསུམ་གྱི་ཤེས་རབ་རྣམ་པ་གསུམ་ལ་རིམ་པ་བཞིན་དུ་བསླབ་
དགོས་པ་ལས་ད་ལྟ་གང་ལ་ཐོས་པར་བྱ་བའི་ཡུལ་ནི། ཆོས་རྣམས་ཐམས་ཅད་བཀའ་
དང་བསྟན་བཅོས་ཉིད། །ལེགས་པར་གསུངས་དང་དེ་ཡི་དགོངས་འགྲེལ་བ། །དེ་ཡི་
དབང་གིས་ཐུབ་པའི་བསྟན་པ་ནི། །འཇིག་རྟེན་ཁམས་སུ་ཡུན་རིང་གནས་པར་འགྱུར། །
ཞེས་པ་ལ་སོགས་པ་གསུངས་པ་ལྟར་དུ་རྣམ་འདྲེན་མི་ཡི་སེང་གེས་ལེགས་པར་གསུངས་
པའི་བཀའ་འཁོར་ལོ་རིན་པོ་ཆེ་རྣམ་པ་གསུམ་དང་། དེའི་དགོངས་པ་འགྲེལ་བ་ལ་རྗེས་
འཇུག་མཁས་པ་རྣམས་ཀྱི་བསྟན་བཅོས་གཉིས་སུ་བཞུགས་པ་ལས། དགོངས་འགྲེལ་གྱི་
བསྟན་བཅོས་དེ་ཉིད་ལའང་། ཆོས་ཀྱི་འབྱུང་གནས་རྒྱ་གར་འཕགས་པའི་ཡུལ་དུ་འཛམ་
གླིང་མཛེས་པར་བྱེད་པའི་རྒྱན་དྲུག་མཆོག་གཉིས་རྨད་བྱུང་གི་སློབ་དཔོན་ཆེན་པོ་རྣམ་
པ་གཉིས་ལ་སོགས་པས་གསུངས་པའི་བསྟན་བཅོས་མང་དུ་བཞུགས་པ་དང་། བོད་
གངས་ཅན་གྱི་ལྗོངས་འདིར་ཡང་མཁས་གྲུབ་འཇམ་དབྱངས་རྣམ་གསུམ་ལ་སོགས་པས་
གསུངས་པའི་བསྟན་བཅོས་མང་དུ་བཞུགས་པ་དེ་ཉིད་ཀྱི་ཡ་གྱལ། སྐབས་འདིར། ཀུན་
མཁྱེན་བླ་མས་གདུལ་བྱ་རྣམས་ལ་སྙིང་ནས་གདམས་པའི་གཏམ་ཤོ་ལོ་ཀ་སུམ་ཅུ་ཡི་
གྲངས་དང་ལྡན་པ་ཞེས་བྱ་བ་བཞུགས་སོ་ཞེས་བརྗོད་པ་ཡིན་ནོ། །
ཆོས་དབྱིངས་མཁའ་ཁྱབ་ཡེ་ཤེས་སྨོན་ལམ་སྤྲིན་ཆེན་ལས། །
ཐུགས་རྗེའི་ཚ་ཟེར་བདུད་རྩིའི་ཆུ་རྒྱུན་ལེགས་ཕབས་ནས། །
གདུལ་བྱའི་ཞིང་དུ་སྐུ་གསུམ་མྱུ་གུ་སྨིན་མཛད་པའི། ། །
སྐྱབས་གསུམ་མཆོག་གྱུར་སྐྱོབ་མཛད་བླ་མའི་ཞབས་ལ་འདུད། །
332



ཧི་མ་ལའི་རིག་མཛོད་ཆེན་མོ།
ཅེས་གསུངས་སོ། །དེ་ཡང་སྤྱིར་སེམས་ཅན་ཐམས་ཅད་ཀྱི་བདག་འཛིན་གྱི་དབང་
གིས་ང་མེད་པ་ལ་ང་ཉིད་དུ་བཟུང་བ་དང༌། བདག་མེད་པ་ལ་བདག་ཉིད་དུ་བཟུང་སྟེ་
ཁམས་གསུམ་གྱི་གནས་འདིར་དབང་མེད་དུ་འཁྱམས་པ་ཡིན་ཏེ།
དཔལ་ལྡན་ཟླ་བའི་ཞལ་ནས།
དང་བོ་བདག་ཏུ་མངོན་པར་ཞེན་གྱུར་ཅིང་། ། །
དངོས་པོ་རྣམས་ལ་བདག་གི་ཞེས་བཟུང་ནས། །
ཟོ་ཆུན་འཁྱུད་ལྟར་རང་དབང་མེད་པ་ཡི། །
འགྲོ་ལ་སྙིང་རྗེ་གྱུར་གང་དེ་ལ་འདུད། །
ཅེས་གསུངས་པ་ལྟར་འཁོར་བར་འཁྱམས་པ་ཡིན་ལ། དེས་ན་དང་བོ་བདེན་
འཛིན་གྱི་འཁྲི་བ་བཅད་དེ་རང་སེམས་གྱི་ངོ་བོ་སྐྱོང་བར་བྱེད་པ་དེ་གལ་ཆེ་བ་ཡིན་པས།
ཐམས་ཅད་ཀྱིས་དང་བོ་རང་སེམས་འདི་ཡེ་ནས་སངས་རྒྱས་ཡིན་པར་རྟོགས་པའི་
ཐབས་ལ་འབད་པར་བྱས་ནས་རང་སེམས་འདི་ཆོས་སྐུ་སྤྲོས་པ་ཐམས་ཅད་དང་བྲལ་བ་
ཉིད་དུ་མངའ་བརྙེས་པར་གྱུར་ན། དེ་ལས་གཞན་དུ་སངས་རྒྱས་ཞེས་བྱ་བ་བཙལ་ཡང་
རྙེད་པར་མི་འགྱུར་བ་ཡིན། གོང་དུ་བཤད་པ་ལྟ་བུའི་རང་སེམས་འདི་ཆོས་སྐུ་སྤྲོས་པ་
ཐམས་ཅད་དང་བྲལ་བ་ཉིད་དུ་ཡེ་ནས་ཡིན་པ་ལ་ཡིན་པར་རྟོགས་པར་གྱུར་ན། དེ་ལས་
གཞན་གདུལ་བྱའི་བསམ་པ་དང་མཐུན་པར་ལོངས་སྐུ་དང་སྤྲུལ་སྐུ་སོགས་བསམ་མི་
ཁྱབ་པར་སྣང་བར་འགྱུར་ཞིང་ཁམས་མོས་དང་མཐུན་པར་འགྲོ་བའི་དོན་བྱེད་པར་
འགྱུར་བ་ཡིན་ལ། དེས་ན་དོན་ལ་ཆོས་སྐུ་ལས་ནམ་ཡང་གཡོ་བ་མེད་པར་རང་བཞིན་སྐྱེ་
བ་མེད་པ་ཆོས་དབྱིངས་ལྷུན་གྲུབ་ཆེན་པོའི་རང་བཞིན་དུ་གནས་པ་ཡིན་ནོ། །
.3.33



ཞལ་གདམས་བསྡུས་འགྲེལ་སྐོར།
དེ་ལྟར་དུ་ཆོས་ཐམས་ཅད་ཀྱི་ཆོས་ཉིད་སྤྲོས་པ་ཐམས་ཅད་དང་བྲལ་བ་ཆོས་ཀྱི་
དབྱིངས་དཔེར་ན་ནམ་མཁའ་ལྟ་བུར་ཁྱབ་པའི་ཡེ་ཤེས་སྟོང་གསལ་བརྗོད་མེད་བྲལ་བ་
ནི་ཆོས་སྐུ་ཉིད་དུ་བརྗོད་པ་དང་། གཟུང་འཛིན་མཚན་མ་ཐམས་ཅད་དང་བྲལ་བའི་
སྨོན་ལམ་དེ་དཔེར་ན་སྤྲིན་གྱི་ཕུང་བོ་ཆེན་པོ་ཉིད་དུ་གྱུར་པ་ལྟ་བུ་དང་། དེ་ལས་ཐུགས་
སྙིང་རྗེའི་རང་བཞིན་གྱི་ཚ་ཟེར་ནི་དཔེར་ན་ལོ་ཏོག་ལྟ་བུའི་སྨིན་བྱེད་ཀྱི་རྐྱེན་བསིལ་
ཞིང་འཇམ་པ་དྲི་ཞིམ་དང་ལྡན་པའི་ལྷ་ཡི་བདུད་རྩིའི་ཆུ་རྒྱུན་ལྟ་བུ་དེ་ལེགས་པར་
ཕབས་ནས་གཞན་གདུལ་བྱའི་ཞིང་དུ་སྐུ་གསུམ་གྱི་འབྲས་བུའི་མྱུ་གུ་སྨིན་པར་མཛད་
པའི་རང་བཞིན་ཡིན་ཏེ། འབྲས་བུ་མཐར་ཐུག་སྤྲོས་པ་ཐམས་ཅད་དང་བྲལ་བའི་ཆོས་སྐུ་
དེ་བཞིན་ཉིད་དེ་གང་ཞེ་ན།
གཞན་ལས།
དམ་པའི་དོན་དུ་འགྲོ་བ་ཡི། །
སྐྱབས་ནི་སངས་རྒྱས་ཉག་གཅིག་སྟེ། །
ཐུབ་པ་ཆོས་ཀྱི་སྐུ་ཅན་མཆོག །
ཚོགས་ཀྱང་དེ་ཡི་མཐར་ཐུག་ཕྱིར། །
ཞེས་གསུངས་པ་ལྟར་ཡིན་ལ། དེས་ན་ནམ་ཡང་བསླུ་བ་མེད་པ་སྐྱབས་གསུམ་
དཀོན་མཆོག་རྣམ་པ་གསུམ་པོ་སྐྱབས་ཐམས་ཅད་ཀྱི་ནང་ནས་མཆོག་ཏུ་གྱུར་པ་དང་
ནམ་ཡང་མི་བསླུ་བར་གྱུར་པ་ཡིན་ཏེ། དེ་དག་ཡོན་ཏན་ཕུན་སུམ་ཚོགས་པ་དང་ལྡན་པ་
ཡིན་པའི་ཕྱིར་རོ། །ཡོན་ཏན་དེ་དང་ལྡན་པའི་མཚན་ཉིད་ནི། དོན་གཉིས་ཡོན་ཏན་
བརྒྱད་ལྡན་སངས་རྒྱས་དཀོན་མཆོག་གི་མཚན་ཉིད། འགོག་ལམ་ཡོན་ཏན་བརྒྱད་ལྡན་
33.



ཧི་མ་ལའི་རིག་མཛོད་ཆེན་མོ༔
ཆོས་དཀོན་མཆོག་གི་མཚན་ཉིད། རིག་གྲོལ་ཡོན་ཏན་བརྒྱད་ལྡན་དགེ་འདུན་དཀོན་
མཆོག་གི་མཚན་ཉིད། མཚན་ཉིད་དེ་དང་ལྡན་པ་ནི་མཐར་ཐུག་གི་སྐྱབས་གནས་གཅིག་
པུ་ཡིན་ལ། སྤྱིར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་རང་གི་བཀའ་དྲིན་
མཚུངས་པ་མེད་པའི་བླ་མ་ལ་འདུ་བ་ཡིན་པས་རང་ལ་སྐྱིད་སྡུག་ཡག་ཉེས་ཅི་བྱུང་ཡང་
སྐྱོབ་མཛད་བླ་མའི་ཞབས་ལ་སྒོ་གསུམ་གུས་པས་འདུད་དོ་ཞེས་བརྗོད་པར་བྱའོ། །དེ་
ལྟར་བརྗོད་ཅིང་གསོལ་བ་འདེབས་པར་བྱས་ན་བརྒྱུད་གསུམ་དཔལ་ལྡན་བླ་མའི་
དགོངས་བརྒྱུད་བདག་ལ་འཕོ་ཞིང་རྟོགས་པ་ནམ་མཁའ་དང་མཉམ་པར་འགྱུར་བ་
ཡིན་ནོ། །
སྨོན་ལམ་སྟོབས་ཀྱིས་སྒྲུབ་བརྒྱུད་བསྟན་པའི་རྗེས་བཟུང་ཡང་། །
རང་ཉིད་མི་བརྩོན་དོན་མེད་དུས་འདས་ཚེ་འདི་གྲིབ་སོར་གཏུགས། །
དྲང་སྲོང་སྤྱོད་བསམ་རང་ལ་ཡི་མུག་དེ་འདྲ་མཐོང་། །
དེའི་ཕྱིར་རང་བློ་ངེས་འབྱུང་བསྐུལ་ཕྱིར་སྙིང་གཏམ་སུམ་ཅུ་བརྗོད། །
ཅེས་གསུངས་སོ། །རང་ཉིད་སྔོན་སློབ་པ་ལམ་གྱི་གནས་སྐབས་སུ་སྨོན་ལམ་རྒྱ་
མཚོ་ལྟ་བུ་བཏབ་ཅིང་དེའི་སྟོབས་ཀྱིས་སྒྲུབ་རྒྱུད་དམ་པས་རྗེས་སུ་བཟུང་ན་ཡང་།
འཇིག་རྟེན་གྱི་ཁམས་འདིར་ལེ་ལོ་དང་ཕྱི་བཤོལ་གྱི་ངང་དུ་མི་ཚེ་འདའ་ཞིང་ཕ་རྗེ་དམ་
པ་ཡ་རབས་བཟང་བོའི་རྗེས་སུ་མ་ཟིན་པར་ལུས་པར་འགྱུར་བ་ཡིན་ལ། རང་གཞན་སུ་
ཡིན་ཡང་དམ་པའི་ཆོས་སྒྲུབ་པ་བོ་རྣམ་དག་ཉིད་དུ་མི་འོང་བའི་རྒྱུ་མཚན་གང་ལ་ཐུག་
གོ་ཞེ་ན། ཚེ་འདི་ལ་ཞེན་པ་མ་ཐོངས་པའི་དབང་གིས་བྱུང་བ་རེད་མོད། ཚེ་འདི་ལ་ཞེན་
པ་ཐོངས་ན་དམ་པའི་ཆོས་སྒྲུབ་པ་བོ་རྣམ་དག་ཉིད་དུ་འབྱུང་བར་ངེས་པ་ཡིན་ནོ། །
33:



ཞལ་གདམས་བསྡུས་འགྲེལ་སྐོར།
སྤྱིར་སྐྱེ་བོ་མཆོག་དམན་སུ་ཡིན་ཡང་འཇིག་རྟེན་ཆོས་བརྒྱད་འདི་བློས་མ་ཐོངས་
བའི་དབང་གིས་རང་ཡང་ཚེ་འདི་ལ་ཞེན་ནས་ཆོས་པ་རྣམ་དག་ཉིད་མ་ཡོང་བ་རེད། མ་
ཟད་གཞན་རྣམས་ཀྱང་དེ་འདྲ་ཉིད་དུ་གྱུར་པ་ཞིག་རེད་མོད། ཁ་སང་དེ་རིང་དུས་ངན་
གྱི་མི་འདི་རྣམས་ཀྱིས་དམ་ཆོས་ཡང་དག་ཅིག་མི་འགྲུབ་རྒྱུའི་གཙོ་བོ་འདི་ལ་ཐུག་པ་
ཡིན་པར་ཤེས་དགོས་པ་ཡིན་ནོ། །རང་ཉིད་ད་ལྟ་གསང་སྔགས་སྔ་འགྱུར་རྙིང་མ་བ་དང་
སྒྲུབ་བརྒྱུད་ཤིང་རྟ་བརྒྱད་ཀྱི་གཙོ་བོ་མཁན་སློབ་ཆོས་གསུམ་གྱི་བཀའ་དྲིན་གྱི་དབང་
གིས་ཆོས་སྒྲུབ་པའི་ཡུལ་དུ་སྐྱེ་བར་གྱུར་ན་ཡང་། ད་ལྟ་བསམ་ན་སྔོན་གྱི་དྲང་སྲོང་གི་
སྤྱོད་པ་ཡང་དག་ཅིག་ཡོང་མེད་པར་ངེས་སོ། །དེས་ན་དམན་པ་བདག་འདྲ་ཐམས་ཅད་
ཀྱིས་ནམ་ཡང་དམ་པའི་ཆོས་སྒྲུབ་པ་ལ་འབད་པ་མི་བྱེད་པར་ལེ་ལོ་སོགས་ཀྱིས་མི་ཚེ་
འདི་སྟོང་ཟད་བྱེད་པར་ག་ལ་འོས་ཏེ་མི་འོས་པར་ངེས་སོ། །རང་གཞན་སུ་ཡིན་ཡང་
ཐམས་ཅད་ཀྱི་གཙོ་བོ་རང་སེམས་འདི་དགེ་བའི་ལམ་དུ་འཇོག་པར་བྱ་དགོས་པ་ཡིན།
དེས་ན་ཐམས་ཅད་ཀྱིས་སྐྱེ་བ་ཚེ་རབས་ཐམས་ཅད་དུ་རང་སེམས་འདི་མ་བཏུལ་བའི་
དབང་གིས་འཁོར་བར་འཁྱམས་ཤིང་སྐྱེ་རྒ་ན་འཆི་སོགས་ཀྱི་སྡུག་བསྔལ་གྱིས་གདུང་
བར་བྱས་པ་ཡིན་ནོ། །རང་ཉིད་གནའ་ནས་དམ་པའི་ཆོས་ལམ་ལ་ཞུགས་ཀྱང་། དམ་
པའི་ཆོས་སྒྲུབ་པ་ལ་མི་བརྩོན་པར་དོན་མེད་ཚེ་འདིའི་བྱ་བས་དུས་འདས་སོང་བ་ཡིན་
པས། ད་ནི་དེ་འདྲ་མི་བྱེད་པར་ཟབ་དང་རྒྱ་ཆེ་བའི་དམ་པའི་ཆོས་ལ་བརྩོན་པར་བྱེད་
དགོས་པ་ཡིན་ཏེ།
གཞན་ལས།
ལན་གཅིག་མི་ལུས་ཐོབ་གྱུར་ཀྱང་། །
336



ཧི་མ་ལའི་རིག་མཛོད་ཆེན་མོ།
ལ་ལོང་ཅ་ཅོའི་ངང་དུ་སོང་། །
ཞེས་གསུངས་པ་ལྟ་བུ་མི་བྱེད་པར། ཐམས་ཅད་ནམ་ཞིག་འཆི་བའི་ཚེ་ན་མི་
འགྱོད་ཙམ་ཞིག་འོང་ཐབས་ཀྱི་ཆོས་རེ་སྒྲུབ་ཐབས་མ་བྱས་ན། འཆི་ཚེ་དམ་པའི་ཆོས་མ་
གཏོགས་སྐྱབས་དང་སྐྱོབ་པ་མགོན་དང་དཔུང་གཉེན་སོགས་མེད་པ་འདི་ཐམས་ཅད་
ཀྱིས་ཤེས་ཚོད་ཅིག་ཡིན་པར་ངེས། དེ་ལྟར་ངེས་ན་ཡེངས་མ་ལམ་དུ་མི་ཚེ་སྐད་ཅིག་མ་
འདི་སྟོང་ཟད་དུ་མི་གཏོང་བར་ཐུགས་ལ་ཟུངས་ཞེས་སྔོན་གྱི་འབྲོམ་སོགས་ཀྱིས་
གསུངས་བ་ལྟར་ཐུགས་ལ་འཛིན་པར་བྱ་དགོས་པ་ཡིན་ནོ། །
ཐམས་ཅད་འཆི་བར་ངེས་ཤིང་ནམ་ཞིག་རང་ཉིད་གཅིག་པུ་འཆི་བའི་དུས་ལ་
བབས་ནས་འཆི་བདག་གི་བདུད་པོ་ཁོ་གློ་བུར་དུ་མགོ་ཐོག་ལ་ཐོན་དུས། འཆི་མི་དགོས་
པའི་ཐབས་གང་བྱས་ཀྱང་བྱ་ཐབས་མེད་པ་ཡིན་ལ། དེས་ན་ནམ་ཞིག་རང་ཉིད་གཅིག་
པུ་འགྲོ་བའི་དུས་ལ་བབས་ཚེ་ཡིད་སྐྱོ་བ་ལས་གཞན་ཅི་ཡོད་མེད་པར་ངེས། རང་རང་
གིས་ཞིབ་ཏུ་འདང་ཞིག་རྒྱབ་ན་སྒྲུབ་བརྒྱུད་དམ་པའི་རྗེས་འཇུག་ཡང་དག་ཅིག་མ་ཡོང་
བར་ཚེ་འདི་དོན་མེད་ཀྱིས་འདའ་བའི་ངང་ཚུལ་ལ་བསམ་ན་ཡིད་སྐྱོ་བའི་གནས་ལོས་
ཡིན། ད་ལྟ་བསམ་བློ་ཞིག་བཏང་ན་ཚེ་འདི་དཔེར་ན་ཉི་ཟླའི་གྲིབ་སོར་གཏུགས་ཤིང་
འཆི་བ་ལ་ཉེ་བར་གནས་པ་ཡིན་པས་མྱུར་དུ་འཆི་རྒྱུ་འདི་ལ་བསམ་ན། ནམ་འཆི་འདིར་
འཆི་སོགས་ཡིད་གཏད་སྤུ་ཙམ་ཡང་མེད་དོ། །
སྤྱིར་རང་གིས་སྔོན་ནས་སྒྲུབ་རྒྱུད་དམ་པའི་རྗེས་སུ་བསྙེགས་ཤིང་དྲང་སྲོང་གི་
སྤྱོད་པ་ཡང་དག་ཅིག་སྒྲུབ་བསམ་ཡང་། ད་ལྟ་བསམ་ན་ཚེ་ནི་ཡུན་རིང་བོར་སོང་། དྲང་
སྲོང་གི་སྤྱོད་པ་ཡང་དག་མ་འོངས་བའི་ངང་ཚུལ་ལ་བསམ་ན་རང་ལ་ཡི་མུག་སྐྱེ་བར་



ཞལ་གདམས་བསྡུས་འགྲེལ་སྐོར།
འགྱུར་བ་ཡིན་ལ། དེས་ན་རང་གིས་དེ་འདྲ་མི་འགྲུབ་པར་མཐོང་ནས་ཡི་མུག་སྐྱེ་བར་
འགྱུར་བ་དང་། མ་ཟད་སྙིགས་མའི་དུས་ཚོད་འདི་ན་སེམས་ཅན་གཞན་གྱི་སྤྱོད་པ་ཡང་
དེ་དང་འདྲ་བར་མཐོང་བའི་ཚེ་ཡི་མུག་པའི་གནས་སུ་འགྱུར་བ་ཡིན་ཏེ།
རྗེ་མི་ལས།
སྤྱིར་རྒྱལ་བ་མི་ཡི་དབང་པོ་དེས། །
ཆོས་རྣམས་ཆོས་བརྒྱད་འཇོམས་ཕྱིར་གསུངས། །
ད་ལྟའི་མཁས་པར་རློམ་པ་རྣམས། །
ཆོས་བརྒྱུད་ཆེ་རུ་མ་སོང་ངམ། །
རྒྱལ་བས་ཚུལ་ཁྲིམས་སྲུང་བ་དེ། །
འཇིག་རྟེན་བྱ་བ་སྤངས་ཕྱིར་གསུངས། །
ད་ལྟའི་ཁྲིམས་སྲུང་བཙུན་པ་རྣམས། །
བྱ་བཞག་མང་དུ་མ་སོང་ངམ། །
སྔོན་དུས་དྲང་སྲོང་ཆ་ལུགས་དེ། །
ཉེ་ངུའི་འབྲེལ་ཐག་བཅད་ཕྱིར་གསུངས། །
ད་ལྟའི་དྲང་སྲོང་ཆ་ལུགས་རྣམས། ། །
ངོ་སྲུང་ཆེ་རུ་མ་སོང་ངམ། །
མདོར་ན་འཆི་བ་མ་དྲན་པའི། །
དམ་ཆོས་ཅི་བྱེད་གྱི་ནར་གདའ། །
ཞེས་གསུངས་པ་ལྟར་རང་ཕྱོགས་ལ་ཆགས་པ་དང་གཞན་ཕྱོགས་ལ་སྡང་བ་
333



ཧི་མ་ལའི་རིག་མཛོད་ཆེན་མོ།
སོགས་ཐམས་ཅད་འབྱུང་བའི་རྒྱུ་གང་ལ་ཐུག་གོ་ཞེ་ན་འཁོར་བ་ལ་ངེས་འབྱུང་མ་སྐྱེས་
པའི་དབང་གིས་བྱུང་བ་ཡིན་ལ། དེའི་ཕྱིར་ན་རང་རང་ད་ལྟ་དམ་པའི་ཆོས་དང་འཕྲད་
ཡོད་པའི་དུས་ཚོད་འདིར་སྤང་བླང་གི་ཕྱོགས་ལ་གནས་ཤིང་། རང་རྒྱུད་ལ་གཉེན་པོ་
བསྟེན་ཅིང་རང་བློ་ངེས་འབྱུང་ལ་བསྐུལ་བར་མ་བྱས་ན། ཕྱིས་ནས་འཁོར་བ་ལ་ངེས་
འབྱུང་སྐྱེ་བའི་ཐབས་དང་འཕྲད་པར་དཀའ་བ་ཡིན་པར་ཤེས་དགོས། དེས་ན་རང་བློ་
ངེས་འབྱུང་ལ་བསྐུལ་བར་བྱ་བ་དང་། གཞན་རྣམས་ཀྱང་རང་ནུས་ཅི་ཡོད་ཀྱིས་འཁོར་
བ་ལ་ངེས་འབྱུང་སྐྱེ་བའི་ཐབས་ལ་འབད་པ་བྱ་དགོས། དེ་ལྟར་བྱེད་པའི་ཕྱིར་དུ་བདག་
གིས་སྙིང་ནས་དྲང་བོའི་གཏམ་ཤོ་ལོ་ཀ་སུམ་ཅུ་འདི་བརྗོད་པར་བྱའོ། །
ཀྱེ་ཧོ། སྣ་ཚོགས་ཐབས་ཀྱིས་འཁོར་མང་བསྡུས་ནས་ནི། །
མཐུན་རྐྱེན་འཛོམས་པའི་དགོན་གཞིས་འཛིན་པ་ཡང་། ། །
རྩོད་པའི་གཞི་དང་བདག་སེམས་ཞེན་པའི་རྒྱུ། །
གཅིག་པུར་སྡོད་པ་ཁོ་བོའི་སྙིང་གཏམ་ཡིན། །
ཞེས་གསུངས་སོ། །དེ་ཡང་དེང་དུས་སྙིགས་མའི་སྐྱེ་བོ་འདི་དག་མཐོང་ནས་ཡིད་
སྐྱོ་བའི་དབང་གིས་ཀྱེ་མ་ཧོ་ཞེས་འབོད་པར་བྱས་ཤིང་། དེང་དུས་ཀྱི་སྐྱེ་བོ་འདི་ཚོ་སྙིང་
རེ་རྗེ། འཇིག་རྟེན་ཆོས་བརྒྱད་ཀྱི་ལས་ལ་གཡེངས་ནས་འཁོར་དང་སྲིད་སྡེ་ལ་བདེན་
པར་བཟུང་ཞིང་སྣ་ཚོགས་ཐབས་ཀྱིས་འཁོར་མང་བསྡུས་ནས་ནི། དེ་ལ་ཤིན་ཏུ་ཞེན་ཅིང་
ཆགས་ནས་དེ་དག་གི་དོན་འབའ་ཞིག་བྱེད་པ་འདི་རང་སེམས་དགེ་ལ་ཕྱོགས་པའི་ཆོས་
པ་ཡང་དག་ཅིག་མ་ཡིན་ལ། དེས་ན་རང་སེམས་དགེ་ལ་ཕྱོགས་པའི་ཆོས་པ་དེ་གང་ཞེ་
ན། སྔོན་བཀའ་གདམས་གོང་མ་འབྲོམ་མགོན་ཡབ་སྲས་སོགས་ཀྱི་དགོངས་པ་ལས་མ་
33j



ཞལ་གདམས་བསྡུས་འགྲེལ་སྐོར།
འདའ་བ་ཞིག་དགོས་སོ། །དེ་ལྟར་བྱེད་པར་འདོད་ན་དེ་དག་གིས་ཚེ་འདིར་སྣང་གི་བྱ་
བ་ཐམས་ཅད་བློས་བཏང་ཞིང་ངེས་འབྱུང་དཀའ་བ་བཅད་ཚུལ་སོགས་ལ་བལྟས་ནས་
དེ་དག་གི་དཀའ་སྤྱད་མཛད་ཚུལ་སོགས་ལ་སློབ་པར་བྱེད་པ་སྟེ། དཔེར་ན་ཕ་རྗེས་སུ་བུ་
འབྲངས་པ་ལྟར་ཡ་རབས་བཟང་བོའི་སྲོལ་ཡིན་པས་དེ་ལ་འབད་པ་བྱེད་དགོས་པ་ཡིན་
ནོ། །དུས་ནམ་ཡང་སྐྱེ་བོ་མཐོ་དམན་སུ་ཡིན་ཡང་རང་རྒྱུད་ལ་དགེ་དང་མི་དགེ་བའི་
ལས་དང་རྣམ་རྟོག་སོགས་ཅི་སྐྱེ་ཡི་རྗེས་སུ་མི་འབྲངས་པར་རང་རང་གིས་དྲན་ཤེས་
ཅུང་ཙམ་རེ་བསྟེན་པར་བྱ་རྒྱུ་དེ་དམ་པའི་ཆོས་སྒྲུབ་པ་པོ་ཐམས་ཅད་ལ་མེད་ཐབས་
མེད་པ་ཡིན་པར་ངེས་དགོས་པ་ཡིན་ནོ། ། །
སྤྱིར་འཇིག་རྟེན་འབའ་ཞིག་དོན་གཉེར་བྱེད་པའི་དབང་གིས་རང་རང་ལ་
འཁོར་དང་ལོངས་སྤྱོད་སོགས་ཀྱི་མཐུན་རྐྱེན་ཕུན་སུམ་ཚོགས་པ་འཛོམས་པའི་དགོན་
གཞིས་འཛིན་པར་བྱས་པ་དེ་ཡང་ཆོས་ཡང་དག་ཅིག་མ་ཡིན་ཏེ། དེ་ནི་རྩོད་པའི་གཞི་
དང་བདག་སེམས་ཞེན་ཅིང་ཆགས་པའི་རྒྱུ་ཞིག་མ་གཏོགས་སྙིང་བོ་སྤུ་ཙམ་ཡང་མེད་
ངེས་ཡིན་པའི་ཕྱིར་རོ། །ཐམས་ཅད་ཀྱིས་ཆོས་ཡང་དག་ཅིག་སྒྲུབ་པར་འདོད་ན་དེ་དག་
གང་ལ་ཡང་མི་ཆགས་པར་བྱ་དགོས་པ་ཡིན་ཏེ།
གཞན་ལས། །
སྡིག་པ་མེད་ན་ཆོས་པ་ཡིན། །
བྱ་བ་ཐོངས་ན་སྐྱིད་པོ་ཡིན། །
ཞེས་གསུངས་པ་ལྟར་ཉམས་སུ་ལེན་པར་བྱས་ན་ལོས་དགའ། ཐམས་ཅད་ཀྱིས་
འདི་ལྟ་བུའི་དམ་པའི་ཆོས་ཟབ་མོ་རེ་ཉམས་སུ་ལེན་པར་མ་བྱས་ན་ཕྱིས་ནས་འདི་ལྟ་



ཧི་མ་ལའི་རིག་མཛོད་ཆེན་མོ།
བུའི་དམ་པའི་ཆོས་དང་འཕྲད་པ་ནི་ཉིན་མོའི་སྐར་མ་ལས་ཀྱང་དཀོན་པའི་གནས་ཉིད་
དུ་གྱུར་པ་ཡིན། ད་ལྟ་ཚེ་ཐུང་ནད་མང་བའི་དུས་འདི་ལ་དམ་པའི་ཆོས་ལ་བརྩོན་པ་
དྲག་པོ་བྱེད་དགོས་པ་ཡིན་ཏེ།
གཞན་ལས།
འཁོར་ངན་ཁུར་གྱིས་ནོན་པའི་དུས་སུ་ནི། }
རྨི་ལམ་གནས་སྐབས་ཙམ་ཞིག་ཆོམས་ཤིག་གསུངས། །
ཞེས་གསུངས་པ་ལྟར་ཐམས་ཅད་སྙིང་བོ་མེད་པ་དཔེར་ན་སྒྱུ་མ་དང་རྨི་ལམ་
ཉིད་དུ་བསྒོམ་པར་བྱ་དགོས་པ་ཡིན་ལ། ཚེ་ཐུང་ནད་མང་བའི་དུས་ངན་འདིར་འཇིག་
རྟེན་གྱི་འཁོར་དང་སྲིད་སྡེ་སོགས་ལ་ཇི་ལྟར་བདེན་པར་བཟུང་ཡང་དེ་དག་ལ་སྙིང་བོ་
ཅི་ཡོད། ཐམས་ཅད་ཀྱིས་དེ་དག་ལ་ཡིད་གཏད་ནམ་ཡང་མི་བྱ་བར། སྐྱབས་གནས་བསླུ་
བ་མེད་པ་དཀོན་མཆོག་རྣམ་པ་གསུམ་ལ་བློ་གཏད་བྱས་ཤིང་བསྡད་ན་ནམ་ཞིག་རང་
ཉིད་གཅིག་པུ་འཆི་ཚེ་དེ་ལས་ཕན་པ་ཅི་ཡོད་དེ་མེད་པར་ངེས་དགོས་པ་ཡིན་ནོ། །
དེ་ཡང་འཇིག་རྟེན་འདིར་མཐོན་པོའི་ཐོབ་ཕྱུག་པོའི་རྒྱུ་གང་ལ་ཡང་རྟག་པ་
དང་བརྟན་པ་མེད་དེ། ནམ་ཞིག་མཐོན་པོའི་མཐར་ལྷུང་། བསགས་པའི་མཐར་ཟད་པ།
རྩིག་པའི་མཐར་འགྱེལ་བ། འདུས་པའི་མཐར་འབྲལ་བར་འགྱུར་བ་མ་གཏོགས་སྙིང་བོ་
གང་ཡང་མེད་པར་ངེས་དགོས་སོ། །དེས་ན་ཐམས་ཅད་དེ་ཡི་རང་བཞིན་ཡིན་པ་ལ་
བསམ་བློ་ཞིབ་ཏུ་མཛད་ནས་རང་རང་འཆི་ཚེ་མི་འགྱོད་ཙམ་ཨེ་ཡོང་བལྟ་དགོས་པ་
ཡིན་ཀྱང་།དེ་ཙམ་ཡང་ཡིད་ཡུལ་དུ་མི་བྱེད་པར་རང་རང་ཆོས་ལམ་ལ་ཞུགས་ན་དགོས་
འབྲས་ཅི་ཡོད་སྙིང་བོ་མེད་པ་ཡིན་པས། ད་ནི་ཐམས་ཅད་ཀྱིས་འཇིག་རྟེན་ཚེ་འདིའི་བྱ་
341



ཞལ་གདམས་བསྡུས་འགྲེལ་སྐོར།
བ་ལ་ཞེན་པའི་འཁྲི་བ་མཐའ་དག་བཅད་ནས། མི་མེད་དབེན་པའི་རི་ངོགས་སུ་རང་
ཉིད་གཅིག་པུར་སྡོད་པ་དེ་ནི་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས།
དེ་ལྟར་གདམས་པའི་དོན་ཉམས་སུ་ལེན་པར་བྱས་ན་ཚེ་འདི་ཉིད་དུ་སྡུག་བསྔལ་གསུམ་
ལས་གྲོལ་ཞིང་མངོན་པར་འཚང་རྒྱ་བར་འགྱུར་བ་ཡིན་ནོ། །
གྲོང་ཆོག་སྲིའུ་གསོ་འདྲེ་འདུལ་ལ་སོགས་ཀྱི། །
ཡོན་ཏན་སྐྱེ་བོའི་དབུས་སུ་བྲིན་གྱུར་ཀྱང་། །
ཟས་ནོར་སྲེད་པས་བདག་བློ་བདུད་ཀྱིས་ཁྱེར། །
རང་སེམས་འདུལ་བ་ཁོ་བོའི་སྙིང་གཏམ་ཡིན། །
ཞེས་གསུངས་སོ། །དེ་ཡང་གོང་དུ་བཤད་པ་ལྟར་གཙོ་བོ་རང་སེམས་འདི་ངེས་
འབྱུང་དགེ་བའི་ལམ་ལ་འཇོག་པར་བྱས་ན། དེ་ནི་སངས་རྒྱས་ཐོབ་པའི་ཐབས་ཡིན་པས་
དེ་ལ་འབད་པར་བྱ་དགོས་སོ། །ཐམས་ཅད་ཀྱིས་དགྲ་འདུལ་གཉེན་སྐྱོང་ཚོང་ཁེ་སོ་ནམ་
སོགས་ལ་འབད་པ་བྱས་ཤིང་དེ་ལ་ཆགས་ཤིང་ཞེན་པར་མི་བྱ་བར་མྱུར་དུ་ཟབ་པ་དང་
རྒྱ་ཆེ་བ་དམ་པའི་ཆོས་ཀྱིས་བློ་སྣ་སྐྱུང་ཞིང་དགེ་བ་ལ་འབད་པ་བྱས་ན། ཚེ་འདི་ཉིད་དུ་
རང་བཞིན་སྐྱེ་བ་མེད་པ་གདོད་མའི་མགོན་པོའི་གཞི་ཀློང་དུ་མངོན་པར་འཚང་རྒྱ་བར་
འགྱུར་བ་ཡིན། དེང་དུས་སྐྱེ་བོ་འགའ་ཞིག་གིས་རང་ལ་ལྟ་སྒོམ་ཟབ་མོ་སོགས་ཀྱི་ཉམས་
ལེན་གང་ཡང་མེད་པར་གྲོང་ནང་དུ་སོང་སྟེ་སྲིའུ་གསོ་བ་དང་ལས་དང་ཉོན་མོངས་
པའི་གཞན་དབང་གིས་ཁྱེར་བའི་ལྷ་འདྲེ་ཤ་ལ་དགའ་བ་ཁྲག་ལ་རྔམ་པ་སོགས་མང་དུ་
མཆིས་པ་ཐམས་ཅད་ཁོས་འདུལ་བར་བྱེད་དོ་ཟེར་ཞིང་། སྐྱེ་བོ་གཞན་ལ་དཔའ་སྐད་
འདོན་པ་ནི་གད་མོ་འཆོར་བའི་གནས་ཡིན་ཏེ། ཅིའི་ཕྱིར་ཞེ་ན། རང་རྒྱུད་ཀྱི་ལས་ཉོན་
342



ཧི་མ་ལའི་རིག་མཛོད་ཆེན་མོ།
མོངས་པ་ཐམས་ཅད་མ་འདུལ་ན་གཞན་རྒྱུད་ཀྱི་ལས་དང་ཉོན་མོངས་པ་ཐམས་ཅད་
ནམ་ཡང་འདུལ་བར་བྱ་མི་ནུས་པ་ཡིན་མོད་ཀྱི། ད་དུང་འདྲེ་འདུལ་སོགས་ཀྱི་ལས་ལ་
བརྩོན་པར་བྱ་བ་མི་འོས་ཏེ། །
གཞན་ལས།
རང་རྒྱུད་མ་འདུལ་གཞན་རྒྱུད་ག་ལ་འདུལ། །
ཞེས་གསུངས་པ་ལྟར་ཡིན་པའི་ཕྱིར་རོ། །སྔགས་པ་དང་རབ་བྱུང་སུ་ཡིན་ཡང་
ཐམས་ཅད་རང་གི་ཁྱིམ་མམ་གྲོང་དུ་རྒྱུ་ཞིང་གསང་སྔགས་ཀྱི་ཆོ་ག་འདོན་པ་དང་། ཡང་
ན་མདོ་ཆོག་སོགས་འདོན་པར་བྱས་ཏེ། གང་དུ་སྦྱིན་བདག་སོགས་ཀྱི་ཁྱིམ་དུ་གནས་
ཤིང་སྲིའུ་གསོ་བར་བྱས་ནས། སྲིའུ་ཤི་ལ་ཁད་དུ་ཉེ་བ་དེ་ཚོ་འཚོ་ཐབས་ཁོ་ལ་ཡོད་དོ་
ཟེར་ཞིང་། དེ་ལ་སྲུང་འཁོར་འདོགས་པ་དང་སྐྱོབ་བྱེད་ཀྱི་ཐབས་སྣ་ཚོགས་པར་བྱེད་པ་
དང་། དེ་ལ་བརྩོན་པ་རྒྱ་ཆེར་བྱས་ནས་འདྲེ་འདུལ་ལ་སོགས་ཀྱི་བྱ་བ་ཐམས་ཅད་ཡོན་
ཏན་ཉིད་དུ་རློམ་ཞིང་དེ་ཉིད་སྐྱེ་བོའི་དབུས་སུ་བསྒྲགས་ནས་དེ་ཉིད་ཚེ་གཅིག་གྲོལ་
བའི་གདམས་པ་ཉིད་དུ་འཛིན་པ་འཁྲུལ་བའི་རྒྱུ་ཉིད་དུ་གྱུར་པ་ཡིན་ལ། དེ་ལྟ་བུ་སོགས་
ཟབ་ཆོས་སུ་བཟུང་ཞིང་རྙེད་དང་བཀུར་བསྟི་སོགས་འབའ་ཞིག་ལ་ཆགས་ནས་གྲོང་དུ་
འགྲོ་བར་བྱས་ཤིང་ནོར་རྫས་སོགས་འབད་པའི་ཐབས་བྲིན་པར་གྱུར་ཀྱང་། གོང་དུ་
བཤད་པ་ལྟ་བུའི་ཡོན་ཏན་གཞན་ལ་འགྲེམས་པར་བྱེད་པ་དང་། གཞན་ལ་སྒྲོག་པར་
བྱས་ནས་རང་གི་བསྐྱེད་རིམ་དང་རྫོགས་རིམ་སོགས་ལ་ཐུགས་ཁུར་ཅུང་ཟད་ཙམ་ཡང་
མི་མཛད་པར་འཇིག་རྟེན་ཚེ་འདི་ཁོ་ན་དོན་དུ་གཉེར་ཞིང་དེ་ལ་གཡེང་བར་གྱུར་ན་དེ་
ལས་ཡིད་ཕམ་པ་ཅི་ཡོད། གཞན་གྱི་ཟས་ནོར་ཅུང་ཟད་ཙམ་སྦྱིན་པའི་ཚེ་དེ་ལ་སྲེད་པའི་
343



ཞལ་གདམས་བསྡུས་འགྲེལ་སྐོར།
དབང་གིས་བདག་བློ་བདུད་ཀྱིས་ཁྱེར་ཞིང་འཁྱམས་པར་གྱུར་པ་ན་ཟས་ནོར་ལོངས་
སྤྱོད་སོགས་ཇི་ལྟར་འབྱོར་ཡང་ནམ་ཡང་ཚིམས་པར་འགྱུར་བའི་དུས་མེད་དེ། ཐོགས་
མེད་ཀྱི་ཞལ་ནས། འདོད་པའི་ཡོན་ཏན་ལན་ཚྭའི་ཆུ་དང་འདྲ། །ཅི་ཙམ་སྤྱད་ཀྱང་སྲེད་
པ་འཕེལ་བར་འགྱུར། །ཞེས་གསུངས་པ་ལྟར་ཡིན་པས་ཐམས་ཅད་ཀྱིས་ནོར་དང་ལོངས་
སྤྱོད་ཀྱི་དངོས་པོ་གང་ལ་ཡང་མི་ཆགས་པར་ཚེ་འདིར་འཁྲུལ་བའི་གདོས་ཐག་བཅད་
ཅིང་གཉེན་པོ་རྒྱུད་ལ་བསྟེན་པར་བྱས་ནས་རང་སེམས་འདི་སྲུང་བར་བྱ་དགོས་པ་ཡིན་
ལ། དེས་ན་རང་སེམས་འདི་ཚེ་རབས་འཁོར་བ་ཐོག་མ་མེད་པ་ནས་ངན་གོམས་སུ་གྱུར་
པའི་གཉིས་འཛིན་དང་ལྡན་པའི་རང་སེམས་གྱོང་བོ་འདི་འདུལ་བར་བྱེད་དགོས། འདི་
ལས་གཞན་དུ་འདུལ་བར་བྱ་བའི་དགྲ་གང་ཡང་མེད་དེ། རང་སེམས་འདི་མ་བཏུལ་ན་
ཕྱི་རོལ་གྱི་དག་ཇི་ལྟར་བཏུལ་ཡང་འཕེལ་བར་འགྱུར་བ་ཡིན་པས། ཐམས་ཅད་ཀྱིས་
དང་བོ་རང་སེམས་འདི་དགེ་བའི་ལམ་དུ་འཇོག་པར་བྱ་དགོས་པ་ཡིན་ཏེ།
ཐོགས་མེད་ཀྱི་ཞལ་ནས། །
རང་གི་ཞེ་སྡང་དགྲ་བོ་མ་ཐུལ་ན། །
ཕྱི་རོལ་དགྲ་བོ་བཏུལ་ཡང་འཕེལ་བར་འགྱུར། །
དེ་ཕྱིར་བྱམས་དང་སྙིང་རྗེའི་དམག་དཔུང་གིས། །
རང་རྒྱུད་འདུལ་བ་རྒྱལ་སྲས་ལག་ལེན་ཡིན། །
ཞེས་གསུངས་པ་ལྟར། འཇིག་རྟེན་གྱི་དགྲ་འདི་དག་ཇི་ལྟར་བཏུལ་ཡང་འཕེལ་
བར་འགྱུར་བ་དང་། དེ་དག་ལ་བརྟེན་ནས་མཐར་ངན་སོང་དུ་འགྲོ་བར་འགྱུར་པ་ཡིན་
པས་གཙོ་བོ་རང་སེམས་འདུལ་བར་བྱེད་པ་དེ་རྒྱལ་སྲས་བྱང་ཆུབ་སེམས་དཔའ་རྣམས་
34-4



ཧི་མ་ལའི་རིག་མཛོད་ཆེན་མོ།
ཀྱི་ལམ་བཟང་མ་ནོར་བ་ཡིན་པར་ཤེས་དགོས་པ་ཡིན་ནོ། །
བཤེས་སྤྲིངས་ལས། །
བསྙེངས་དང་བྲལ་ལ་མང་དུ་གསོལ་ཅི་འཚལ། །
ཕན་པའི་གདམས་ངག་དོན་པོ་འདི་ལགས་ཏེ། །
ཁྱེད་ཀྱིས་ཐུགས་དུལ་མཛོད་ཅིག་བཅོམ་ལྡན་གྱིས། །
སེམས་ནི་ཆོས་ཀྱི་རྩ་བ་ལེགས་པར་གསུངས། །
ཞེས་གསུངས་པ་ལྟར་རང་སེམས་དགེ་བ་ལ་བསྐོར་ཞིང་ཟབ་དང་རྒྱ་ཆེ་བ་དམ་
པའི་ཆོས་འདི་དག་ཉམས་སུ་ལེན་པར་བྱ་དགོས་པ་ཡིན་ནོ། །
དེ་ལྟར་ཅུང་ཟད་རེ་ཉམས་སུ་ལེན་ཁུལ་བྱས་ཀྱང་རང་རྒྱུད་ཀྱི་ལས་དང་ཉོན་
མོངས་པ་འདུལ་བའི་གཉེན་པོར་མ་སོང་ན། ཐོས་པ་ཆེ་དང་མ་ཆེ། སྒོམ་པ་བཟང་དང་མ་
བཟང་སོགས་ཀྱི་ཁྱད་ཅི་ཡོད། གཙོ་བོ་རང་སེམས་དགེ་བའི་ལམ་དུ་འཇོག་པར་བྱས་ནས་
རང་བཞིན་སྐྱེ་བ་མེད་པའི་དོན་རྒྱུད་ལ་སྐྱེ་བའི་ཐབས་སུ་འབད་པ་བྱེད་དགོས། དེ་ལྟར་
མ་བྱས་ན་འདི་དང་ཕྱི་མ་གང་ལ་ཡང་ཕན་འབྲས་སྤུ་ཙམ་ཡང་མེད་པར་ངེས་པ་ཡིན་ནོ། །
དེས་ན་རང་རང་འཇིག་རྟེན་འདིར་སྣང་ལ་ཆགས་ཤིང་ཞེན་པ་སྐྱེ་བར་བྱས་ན་
འཁོར་བར་སྐྱེ་བའི་རྒྱུ་ཉིད་དུ་གྱུར་པ་ཡིན་ཏེ།
སྤྱོད་འཇུག་ལས། །
བདག་ནི་རྙེད་མང་བཀུར་བསྟི་ཡི། །
བདག་ནི་མང་བོ་དགའ་འོ། །
ཞེས་གསུངས་པ་ལྟར་རྙེད་དང་བཀུར་སྟེ་སོགས་ལ་ཆགས་ཤིང་ཞེན་པར་གྱུར་ན་
,5



ཞལ་གདམས་བསྡུས་འགྲེལ་སྐོར།
ཐམས་ཅད་ངན་སོང་དུ་འགྲོ་བའི་རྒྱུ་མ་གཏོགས་མེད་པར་ངེས་པ་ཡིན། སྐྱེ་བོ་མཐོ་
དམན་མེད་པར་ཐམས་ཅད་ཀྱིས་ནོར་དང་ལོངས་སྤྱོད་སོགས་ལ་སྙིང་བོ་ཡོད་པར་
བཟུང་སྟེ་ནོར་རྫས་ལོངས་སྤྱོད་འབའ་ཞིག་དོན་དུ་གཉེར་ཞིང་དེ་ལ་གཡེང་བར་བྱེད་པ་
ནི། དམ་པ་རྣམས་ཐུགས་ཁྲེལ་བའི་གཞི་མ་གཏོགས་མེད་པ་ཡིན་པས་ཐམས་ཅད་ཀྱིས་
སྔོན་འབྲོམ་ཡབ་སྲས་སོགས་ཀྱིས་གསུངས་པ་ལྟར་ཚེ་འདི་ལ་ཞེན་པ་གཏིང་ནས་ལོག་
ཅིང་ཚེ་གཅིག་གྲོལ་བའི་གདམས་པ་ཉམས་སུ་ལེན་པར་བྱ་དགོས་པ་ཡིན་ནོ། །
དེ་ལྟར་རང་རང་སོ་སོའི་སྐྱེ་ཞིང་སྐྱེ་བ་ཐམས་ཅད་དུ་དམ་པའི་ཆོས་འགྲུབ་པར་
སྨོན་ལམ་འདེབས་པར་བྱས་ན་འཐད་པར་ལོས་ངེས། ད་ལྟ་ཉིད་དུ་དེ་ལྟར་སྨོན་ལམ་
བཏབ་པ་བཞིན་འགྲུབ་པར་དཀའ་བ་ཡིན་ཀྱང་། གཉེན་པོ་རྒྱུད་ལ་བསྟེན་ཞིང་འབད་
པ་བྱས་ན་ནམ་ཞིག་མངོན་དུ་གྱུར་པ་སོགས་སྔོན་བྱོན་དམ་པ་རྣམས་ཀྱིས་གསུངས་པ་
ལྟར་ཡིན། ཐམས་ཅད་ཀྱིས་གཙོ་བོ་གང་འདུལ་བར་བྱ་དགོས་ཞེ་ན། གོང་དུ་བཤད་པ་ལྟ་
བུའི་རང་སེམས་གྱོང་བོ་འདི་འདུལ་བ་ལ་ནམ་ཡང་བརྩོན་པར་བྱེད་པ་དེ་བདག་གིའམ་
ཁོ་བོའི་སྙིང་གི་དྲང་བོའི་གཏམ་ཡིན་པས། ཐམས་ཅད་ཀྱིས་བློ་སེམས་དགེ་བ་ལ་ཕྱོགས་
ཤིང་ཟབ་མོའི་དམ་ཆོས་ལ་བརྩོན་པར་བྱེད་དགོས་པ་དང་།
སྤྱིར་དམ་པའི་ཆོས་ལམ་ལ་ཞུགས་པའི་སྐྱེ་བོ་སུ་ཡིན་ཡང་རང་རང་ལ་ལྟ་སྒོམ་
ཁྱད་པར་ཅན་དང་གཞན་སེམས་ཅན་དེ་དག་ཐར་པའི་ཞིང་དུ་འདྲེན་པར་མ་ནུས་པར་
མནན་བསྲེག་འཕངས་གསུམ་སོགས་བྱས་ན། རང་གཞན་གཉིས་ཀ་ཕོངས་པར་བྱེད་པའི་
གཞི་མ་གཏོགས་སྙིང་བོ་མེད་པ་ཡིན། དེས་ན་དེ་ལྟར་མི་བྱེད་པར་བསམ་པ་བྱང་ཆུབ་
མཆོག་ཏུ་སེམས་བསྐྱེད་པར་བྱས་ཤིང་། གཞན་ཕན་ལྷག་པའི་བསམ་སྤྱོད་བཟང་བོ་རེ་ལ་
3,445



ཧི་མ་ལའི་རིག་མཛོད་ཆེན་མོ།
བརྩོན་པར་བྱས་ན་ཚེ་འདི་ཉིད་དུ་རིག་འཛིན་གྱི་ས་ལ་གཤེགས་པར་འགྱུར་བ་ཡིན་ནོ། །
དབུལ་ཕོངས་རྣམས་ལ་ཁྲལ་ཆེན་བསྡུས་ནས་ནི། །
རྟེན་ཆེན་བཞེངས་དང་ཡོ་ལང་འགྱེད་ལ་སོགས། །
དགེ་ལ་བརྟེན་ནས་གཞན་སྡིག་བསོག་པའི་རྒྱུ། །
རང་སེམས་དགེ་བ་ཁོ་བོའི་སྙིང་གཏམ་ཡིན། །
ཞེས་གསུངས་སོ། །དེ་ཡང་འཇིག་རྟེན་ཁམས་ཀྱི་དཔོན་པོ་བླ་མ་སོགས་ཀྱིས་གྲོས་
མཐུན་མོར་བྱས་ནས། ཐམས་ཅད་ལ་ཁང་ས་དང་ཞིང་ལས་སོགས་སྡུག་བསྔལ་གྱིས་
གདུང་བར་བྱེད་པའི་ལས་སྣ་ཚོགས་བྱེད་པ་འདི་ལ་སྙིང་བོ་ཅུང་ཟད་ཀྱང་མེད་དེ། དེ་ནི་
བདག་གཞན་གཉིས་ཀ་ངན་སོང་དུ་འགྲོ་བར་བྱེད་པའི་ལས་དགེ་སྡིག་འདྲེས་མར་གྱུར་
པའི་ལས་ཤིག་མ་གཏོགས་སྙིང་བོ་གང་ཡང་མེད་པར་ངེས་དགོས་པ་ཡིན། ཁེ་གྲགས་
ཅན་གྱི་བླ་ཆེན་དང་དཔོན་ཆེན་སོགས་འགའ་ཞིག་གིས་དབུལ་ཕོངས་རྣམས་ལ་ཁྲལ་
ཆེན་པོའི་སྒོ་ནས་ཁྲལ་བཞག་དང་གཟུ་ཡིན་སྙན་དཔྱད་ཀྱི་ནོར་རྫས་ཐམས་ཅད་ཕྱོགས་
གཅིག་ཏུ་བསྡུས་ནས་དེ་ཡིས་ནི་རྟེན་ཆེན་བཞེངས་པར་བྱེད་པ་དང་ནི་ཞེས། འདིས་ནི་
སེམས་ཅན་ཐམས་ཅད་ལ་འདི་དང་ཕྱི་མ་ཐམས་ཅད་ལ་གནོད་པའི་ལས་མ་གཏོགས་
མེད་པ་ཡིན་པས་ན་ཐམས་ཅད་ཀྱིས་འདང་ཞིག་རྒྱོབས་དང༌། དེ་ནི་དགེ་སྡིག་འདྲེས་
མར་གྱུར་པ་མ་གཏོགས་མེད་པའི་དབང་གིས་སོ། ། གཞན་ཡང་ནོར་རྫས་ཀྱིས་སྟོན་ཆེན་
སོགས་ཡོ་ལང་འགྱེད་པར་བྱེད་པ་དང་། གཙོ་བོ་ཚེ་འདི་དང་ཕྱི་མ་སོགས་སུ་རང་གི་
རྣམ་སྨིན་བདེ་བར་དམིགས་ནས་དེ་ལ་རེ་བཅོལ་ཞིང་སྒྲུབ་པར་བྱེད་པ་ལ་སོགས་ནི་ཐ་
ཆད་པའི་གནས་སུ་གྱུར་པ་ཡིན་ཏེ། དེ་ནི་ནམ་ཡང་རྒྱལ་སྲས་བྱང་ཆུབ་སེམས་དཔའི་



ཞལ་གདམས་བསྡུས་འགྲེལ་སྐོར།
སྤྱོད་པ་མ་ཡིན་པའི་ཕྱིར་རོ། །སྤྱིར་རྒྱལ་སྲས་བྱང་ཆུབ་སེམས་དཔའི་སྤྱོད་པ་གང་ཞེ་ན།
སྡོམ་གསུམ་རྣམ་པར་དག་པ་ཞིག་སྲུང་ཞིང་ཉམས་སུ་ལེན་པ་དང་། ཐོས་བསམ་སྒོམ་
གསུམ་སོགས་ཀྱི་ལས་གང་བྱས་ཀྱང་གཙོ་བོ་སྦྱོར་བ་སེམས་བསྐྱེད་དམ་པ་དང་། བར་དུ་
དམིགས་མེད་དམ་པ། མཇུག་བསྔོ་བ་དམ་པ་རྣམ་པ་གསུམ་པོ་འདི་དུས་དང་གནས་
སྐབས་ཐམས་ཅད་དུ་ཉམས་སུ་ལེན་པར་བྱ་དགོས། དེ་ལྟར་དམ་པ་གསུམ་པོ་ཉམས་སུ་
ལེན་པར་བྱས་ན་ཚེ་འདི་ཉིད་དུ་རིག་འཛིན་གྱི་ས་ལ་གྲོལ་བར་འགྱུར་བ་ཡིན་ལ། དེས་
ན་ཐམས་ཅད་ཀྱིས་དེ་ལྟར་མ་བྱས་པ་དང་། ལོག་པའི་བཤེས་གཉེན་སོགས་ཀྱིས་བསྟན་
པའི་ལམ་དུ་ཞུགས་ན་ངན་སོང་དུ་ལྟུང་བར་འགྱུར་བ་ཡིན་ཏེ།
བཞི་བརྒྱ་བ་ལས།
ཕལ་མོ་ཆེ་ཡི་མི་རྣམས་ནི། །
དམ་པ་མ་ཡིན་རྗེས་སུ་འབྲང་། །
དེ་ལྟར་སོ་སོའི་སྐྱེ་བོ་ནི། །
ཕལ་ཆེར་ངེས་པར་ངན་སོང་འགྲོ། །
ཞེས་གསུངས་པ་ལྟར་ཡིན་པས་ན་རང་རང་ལ་ད་ལྟ་རང་དབང་ཡོད་པའི་དུས་
ཚོད་འདིར་མཚམས་མེད་དང་ཆོས་སྤང་སོགས་ཀྱི་ལས་གང་ཡང་མི་བྱ་བར་ཟབ་པ་དང་
རྒྱ་ཆེ་བའི་དམ་པའི་ཆོས་ལ་བརྩོན་པ་བྱེད་དགོས་པ་ཡིན་ནོ། །དེ་ལྟར་མ་བྱས་ན་རང་
རང་དམ་པའི་ཆོས་ལམ་ལ་ཇི་ལྟར་ཞུགས་ཀྱང་ཕན་འབྲས་ཅི་ཡོད། ཉམས་དང་རྟོགས་
པ་སོགས་ཀྱི་ཡོན་ཏན་གང་ཡང་རྒྱུད་ལ་མེད་ན་བླ་མ་སོགས་ཆེ་དང་མ་ཆེ་ཁྱད་ཅི་ཡོད།
དོན་ལ་སོ་སྐྱེ་ལས་ཁྱད་པར་མེད་པར་གསུངས་པ་ལྟར་ཡིན་ནོ། །
348



ཧི་མ་ལའི་རིག་མཛོད་ཆེན་མོ།
སྤྱིར་སྐྱེ་བོ་མཆོག་དམན་སུ་ཡིན་ཡང་དལ་འབྱོར་བཅོ་བརྒྱད་ཚང་བའི་མི་ལུས་
རིན་པོ་ཆེ་དེ་ཉིད་ཤིན་ཏུ་རྙེད་པར་དཀའ་བ་ཡིན་ཚུལ་འདི་ལ་བསམ་བློ་གཏང་བར་བྱ་
དགོས། དེ་ལྟར་ཉམས་སུ་བླངས་ཤིང་ཚེ་འདི་ཉིད་དུ་རྒྱུ་དཔེ་གྲངས་གསུམ་སོགས་ཀྱིས་
རྙེད་པར་དཀའ་བ་འདི་སྟོང་ཟད་མི་བྱེད་པར་ཡང་ཟབ་པ་དང་རྒྱ་ཆེའི་དམ་པའི་ཆོས་
ལ་བརྩོན་པར་བྱ་དགོས། དེ་ལྟར་བརྩོན་པར་མ་བྱས་ན་ཕྱིས་ནས་ངན་སོང་གནས་གསུམ་
ལ་སོགས་ཀྱི་སྡུག་བསྔལ་མཐའ་དག་ཤིན་ཏུ་བཟོད་པར་དཀའ་བ་ཡིན་ལ། དེས་ན་ད་ལྟ་
ཉིད་ནས་རང་གཞན་ཀུན་ལ་ཕན་པའི་དམ་པའི་ཆོས་ཤིག་ལ་འབད་པ་དང་རྩོལ་བ་
གྱིས། གཙོ་བོ་གཞན་ཕན་ལྷག་པའི་བསམ་སྤྱོད་བཟང་བོ་རེ་རྒྱུད་ལ་སྐྱེས་ན་བསོད་ནམས་
ཚད་མེད་པ་འབྱུང་བར་ངེས་པ་ཡིན་པས། ཐམས་ཅད་ཀྱིས་གཞན་ཕན་ལྷག་པའི་བསམ་
སྤྱོད་ལ་བརྩོན་པར་བྱེད་དགོས། གཞན་ཕན་ལས་ལྷག་པའི་ཆོས་ཤིག་ནམ་ཡང་སྒྲུབ་ཏུ་
མེད་པ་ཡིན་ཞེས་ཀུན་མཁྱེན་ངག་གི་དབང་བོ་སོགས་ཀྱིས་གསུངས་པ་ལྟར་ཡིན། གོང་
དུ་བཤད་པ་ལྟར་དུ་རྟེན་ཆེན་བཞེངས་ནས་ཡོ་ལང་བྱེད་པ་ལས། སེམས་ཅན་གཅིག་གི་
རྒྱུད་ལ་ཕན་ཐོགས་བཟང་བོ་རེ་བསྒྲུབས་པར་བྱས་ན་དེ་ཡི་ཕན་ཡོན་དང་བསོད་ནམས་
ཆེ་བར་འགྱུར་བ་ཡིན་ཏེ། དེས་མ་འོངས་པ་ན་སེམས་ཅན་ཐམས་ཅད་ལ་ཆོས་ཀྱི་འཁོར་
ལོ་བསྐོར་བར་འགྱུར་བ་སོགས་ཀྱི་དགོས་པ་བསམ་མི་ཁྱབ་པ་ཡོད་པ་ཡིན་པས་ཀུན་
གྱིས་ནམ་ཡང་སེམས་ཅན་ཐམས་ཅད་ཀྱི་རྒྱུད་ལ་ཐར་པའི་ས་བོན་ཐེབས་པའི་ཚང་ལ་
མ་ནོར་བ་དམ་པའི་ཆོས་འདི་ལ་བརྩོན་པར་བྱེད་དགོས་པ་ཡིན། གཞན་ཡང་གཞན་གྱི་
ནོར་སོགས་དྲག་པོའི་སྒོ་ནས་ཕྱོགས་གཅིག་ཏུ་བསྡུས་ཤིང་དགེ་བ་བྱས་ན་དགེ་བ་དེ་ལ་
བརྟེན་ནས་སེམས་ཅན་གཞན་གྱིས་སྡིག་པ་བསོག་པར་བྱེད་པ་ཡིན་པས་དེ་དག་ཐམས་
34:1



ཞལ་གདམས་བསྡུས་འགྲེལ་སྐོར།
ཅད་སྡིག་པ་བསོག་པའི་རྒྱུ་མ་གཏོགས་སྙིང་བོ་ཏིལ་གྱི་ཤུན་པ་ཙམ་ཡང་མེད་པར་ངེས་
སོ། །དེས་ན་རྟེན་ཆེན་བཞེངས་པའི་ལས་སོགས་འདི་དག་ལ་གཞན་ཕན་ལྷག་པའི་བསམ་
སྤྱོད་བཟང་བོ་མེད་ན་ཕན་པ་རྒྱ་ཆེན་མེད་པར་ངེས་མོད། ཐམས་ཅད་ཀྱིས་གཙོ་བོ་ཆོས་
ཐམས་ཅད་ཀྱི་སྙིང་བོ་གནད་དུ་དྲིལ་ནས་གང་ལ་འབད་པ་བྱ་དགོས་ཞེ་ན། དང་བོ་རང་
སེམས་འདུལ་བར་བྱེད་པ་འདི་གཙོ་བོ་ཡིན་པར་ཤེས་དགོས་ལ། རང་སེམས་དགེ་བའི་
ལམ་དུ་བཞག་ཅིང་འདུལ་བར་བྱས་ན།
གཞན་ལས།
སྤོང་བའི་སེམས་ནི་ཐོབ་པ་ལས། །
ཚུལ་ཁྲིམས་ཕ་རོལ་ཕྱིན་པར་འགྱུར། །
ཞེས་གསུངས་པ་ལྟར་དུ་གྱུར་པ་ཡིན་ལ། དེས་ན་རང་རང་གིས་ཆོས་རྣམ་པར་
དག་པ་ཞིག་བསྒྲུབ་པར་འདོད་ན། འཆི་བ་སྲོག་ལ་ཐུག་ཀྱང་སེམས་ཅན་གཅིག་ལ་བརྣབ་
སེམས་དང་གནོད་སེམས་སོགས་མི་བྱེད་པར་དམ་བཅའ་ཞིང་། བྱང་ཆུབ་གསུམ་གྱི་ལམ་
ལ་བསླབས་ན་དེ་ལས་གཞན་དུ་བསྲུང་བྱ་གནད་གལ་བོ་ཆེ་ཞིག་མེད་པར་ངེས་པ་ཡིན་
སྤྱོད་འཇུག་ལས།
ས་སྟེང་འདི་དག་ཀོས་གཡོག་ཏུ། །
དེ་སྙེད་ཀོ་བས་ག་ལ་ལང་། །
ལྷམ་མཐིལ་ཙམ་གྱི་ཀོ་བས་ནི། །
དེ་དག་ཐམས་ཅད་གཡོགས་དང་འདྲ། །
35༩)



ཧི་མ་ལའི་རིག་མཛོད་ཆེན་མོ།
ཞེས་གསུངས་པ་ལྟར་ནམ་ཡང་དྲན་ཤེས་བསྟེན་ཞིང་སྒོ་གསུམ་བྲན་དུ་བཀོལ་
བར་བྱས་ནས་སྒྲུབ་པ་ཉམས་སུ་ལེན་པར་བྱས་ན་ཚེ་འདི་ཉིད་དུ་སངས་རྒྱས་ཤིང་གྲོལ་
བར་འགྱུར་བ་ཡིན་ནོ། །སྤྱིར་རྒྱལ་སྲས་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུའི་
ནང་ནས་ལུས་ངག་ཡིད་གསུམ་དགེ་བ་ལ་བཀོལ་བར་བྱ་བ་ལས་བསོད་ནམས་ཆེ་བ་
མེད་དེ། །
ཡང་དེ་ལས།
ལུས་ངག་བཅས་པའི་འབྲས་བུ་ཡང་། །
སྤྱོད་པ་ཞན་པས་དེ་ལྟ་མིན། །
ཞེས་གསུངས་པ་ལྟར་ཡིན་པའི་ཕྱིར་རོ། །དེའི་ཕྱིར་ན་དགེ་དང་མི་དགེ་ཐམས་
ཅད་ཀྱི་གཙོ་བོ་གང་ལ་རག་ལས་སོ་ཞེ་ན་སེམས་གཅིག་པུ་ལ་ཐུག་པ་ཡིན་ཏེ། ཐམས་
ཅད་ཀྱིས་སེམས་ཀྱི་རང་ངོ་ལ་བལྟས་ན། སེམས་ཀྱི་ངོ་བོ་ནི་རང་བཞིན་སྐྱེ་བ་མེད་པ་སྨྲ་
བསམ་སྤྲོས་པ་ཐམས་ཅད་དང་བྲལ་བ་ཡིན་པས། འདི་ལ་གཅིག་དང་ཐ་དད་སོགས་ཀྱི་
མཐའ་མ།ང་དུ་ཡང་བརྗོད་པར་བྱ་བ་མེད་པར་ཤེས་དགོས་པ་ཡིན་ཏེ། མདོ་ལས། སེམས་
ལ་སེམས་མ་མཆིས་ཀྱང་སེམས་ཀྱི་རང་བཞིན་ནི་འོད་གསལ་བའོ་ཞེས་གསུངས་པ་ལྟར་
ཡིན་པའི་ཕྱིར་རོ། །དེས་ན་རང་སེམས་ཀྱི་ངོ་བོ་བསྐྱང་བར་བྱ་བ་ནི་དུས་གསུམ་རྒྱལ་བ་
ཐམས་ཅད་ཀྱི་དགོངས་པ་དྲི་མ་མེད་པ་ཡིན་ནོ། །སྤྱིར་རྫོགས་པ་ཆེན་པོ་སེམས་སྡེ་སོགས་
ཀྱི་སྐབས་སུ་སྣང་བ་འདི་དག་ཐམས་ཅད་སེམས་ཀྱི་ཆོ་འཕྲུལ་ཉིད་དུ་བཤད་པར་བྱས།
སེམས་དེའི་ངོ་བོ་དེ་ཡང་སངས་རྒྱས་ཉིད་དུ་བཤད་ཅིང་སེམས་ཀྱི་རང་བཞིན་ལས་
གཞན་དུ་སངས་རྒྱས་སོགས་མེད་པར་བཤད་པ་དང༌། བཀའ་བར་བ་སྦས་དོན་མངོན་
3]



ཞལ་གདམས་བསྡུས་འགྲེལ་སྐོར། །
རྟོགས་ཀྱི་རིམ་པ་བཤད་པའི་སྐབས་དང་དངོས་བསྟན་སྟོང་ཉིད་ཀྱི་རིམ་པ་བཤད་པའི་
སྐབས་རྣམ་གྲངས་བའི་དོན་དམ་བཤད་པའི་ཚེ། སྣང་སྲིད་འཁོར་འདས་ཀྱིས་བསྡུས་
པའི་ཆོས་ཐམས་ཅད་སེམས་ཀྱི་ཆོ་འཕྲུལ་ཡིན་པར་བཤད་པ་དང༌། རྣམ་གྲངས་མ་ཡིན་
པའི་དོན་དམ་བཤད་པའི་སྐབས་སུ་ཐམས་ཅད་སེམས་ཀྱི་རང་བཞིན་སྟོང་ཉིད་སྤྲོས་པ་
ཐམས་ཅད་དང་བྲལ་བ་ཡིན་པར་གསུངས་སོ། །སེམས་ཅན་ཐམས་ཅད་མ་འོངས་པར་
སངས་རྒྱས་པ་ཨེ་ཡིན་ཞེ་ན། མ་འོངས་པ་ན་སེམས་ཅན་ཐམས་ཅད་མངོན་པར་སངས་
རྒྱས་པར་འགྱུར་བ་ཡིན་ཏེ། ཡོད་མེད་སྤྲོས་པ་ཐམས་ཅད་དང་བྲལ་བའི་གཞི་རྒྱུད་བདེ་
བཤེགས་སྙིང་བོ་རང་རྒྱུད་དུ་མེ་དང་ཚ་བ་དང་། ཆུ་དང་རླན་ལྟར་གནས་པ་ཡིན་པས་
རང་རྒྱུད་ལ་གཉེན་པོ་བསྟེན་པར་བྱས་ན་སངས་རྒྱས་ཐོབ་བྱེད་ཀྱི་རྒྱུ་མ་ནོར་བ་དེ་ཀུན་
ལ་ཡོད་དེ། བདེ་བཤེགས་སྙིང་བོས་འགྲོ་བ་ཡོངས་ལ་ཁྱབ། །ཅེས་གསུངས་པ་ལྟར་སངས་
རྒྱས་ཐོབ་བྱེད་ཀྱི་རྒྱུ་ཡོད་པ་ཤེས་པར་བྱའོ། །དེ་ཡང་སེམས་ཀྱི་རང་བཞིན་ལས་འོད་
གསལ་ཞེས་བྱ་བ་ཞིག་ཐ་དད་དུ་ནམ་ཡང་གྲུབ་པ་མེད་དེ། །
རྒྱུད་བླ་མ་ལས།
རྫོགས་སངས་སྐུ་ནི་འཕྲོ་ཕྱིར་དང་། །
དེ་བཞིན་ཉིད་དབྱེར་མེད་ཕྱིར་དང་། །
རིགས་ཡོད་ཕྱིར་ན་ལུས་ཅན་ཀུན། ། །
རྟག་ཏུ་སངས་རྒྱས་སྙིང་བོ་ཅན། །
ཞེས་གསུངས་སོ། །དེ་ལྟ་བུའི་རྣམ་ཐར་གསུམ་གྱི་རང་བཞིན་ཅན་གྱི་བདེ་
བཤེགས་སྙིང་བོའམ་སེམས་ཀྱི་རང་བཞིན་རྒྱ་ཆད་ཕྱོགས་ལྷུང་ཐམས་ཅད་དང་བྲལ་
༣52



ཧི་མ་ལའི་རིག་མཛོད་ཆེན་མོ།
བའི་དེ་བཞིན་ཉིད་དེ་མུ་སྟེགས་སོགས་ཀྱི་བདག་ལྟ་བུ་ཁྱབ་པ་དགུ་ལྡན་ཉིད་དུ་གྱུར་པ་
ཞིག་ཀྱང་ཨེ་ཡིན་ཞེ་ན་མ་ཡིན་ཏེ།
རྒྱུད་བླ་མ་ལས། །
འདུས་མ་བྱས་ཤིང་ལྷུན་གྱིས་གྲུབ། །
གཞན་གྱི་རྐྱེན་གྱིས་རྟོགས་མིན་པ། །
མཁྱེན་དང་བརྩེ་དང་ནུས་པར་ལྡན། །
ཞེས་པ་ལྟར་མཁྱེན་བརྩེ་ནུས་གསུམ་གྱི་ཡོན་ཏན་ཕུན་སུམ་ཚོགས་པ་དང་ལྡན་
པའི་རང་བཞིན་དུ་གནས་པ་ཡིན་པའི་ཕྱིར་རོ། །ཆོས་ཐམས་ཅད་ཀྱི་ཆོས་ཉིད་དེ་བཞིན་
ཉིད་སེམས་ཅན་རྣམས་ཀྱི་ཁམས་ན་ཇི་ལྟར་གནས་སོ་ཞེ་ན། དཔེར་ན་པདྨའི་ནང་ནས་
སྦྲང་རྩི་ལྟ་བུ་དང་མི་གཙང་བའི་ནང་དུ་གསེར་སོགས་གནས་པ་ལྟ་བུ་ཡིན་ཏེ།
རྒྱུད་བླ་མ་ལས།
སངས་རྒྱས་པད་ངན་སྦྲང་རྩི་སྦྲང་མ་ལ། །
སྤུན་མ་སྙིང་བོ་མི་གཙང་ནང་ན་གསེར། །
ས་ལ་གཏེར་དང་སྨུག་སོགས་འབྲས་ཆུང་དང་། །
གོས་ཧྲིལ་ནང་ན་རྒྱལ་བའི་སྐུ་དང་ནི། །
བུད་མེད་ངན་མའི་ལྟོ་ན་མི་བདག་དང་། །
ས་ལ་རིན་ཆེན་གཟུགས་ཡོད་ཇི་ལྟ་བུར། །
གློ་བུར་ཉོན་མོངས་དྲི་མས་བསྒྲིབས་པ་ཡི། །
སེམས་ཅན་རྣམས་ལ་དེ་བཞིན་ཁམས་འདི་གནས། །
༣༨༣



ཞལ་གདམས་བསྡུས་འགྲེལ་སྐོར།
ཞེས་གསུངས་པ་ལྟར་སེམས་ཅན་རྣམས་ཀྱི་སེམས་ཀྱི་རང་བཞིན་འོད་གསལ་
སྤྲོས་པ་ཐམས་ཅད་དང་བྲལ་བ་ཡིན་ཡང་། གནས་སྐབས་སུ་གློ་བུར་ལས་དང་ཉོན་
མོངས་པས་སྒྲིབ་ཅིང་གནས་ལུགས་ཀྱི་ལྟ་བ་མངོན་དུ་མ་གྱུར་པ་ཙམ་ཡིན་ལ། དེས་ན་དེ་
དག་སྤོང་བྱེད་ཀྱི་གཉེན་པོ་རྒྱུད་ལ་བསྟེན་པར་བྱས་ན་རང་བཞིན་ཡེ་དག་གི་སངས་
རྒྱས་མངོན་དུ་འགྱུར་བ་ཡིན་ནོ། །
སྤྱིར་རང་བཞིན་རྣམ་དག་གི་སངས་རྒྱས་དང་གློ་བུར་བྲལ་དག་གི་སངས་རྒྱས་
ལ་ཁྱད་ཅི་ཡོད་ཅེ་ན། གནས་སྐབས་གཉེན་པོ་རྒྱུད་ལ་བསྟེན་ནས་གློ་བུར་གྱི་དྲི་མ་ཐམས་
ཅད་བྲལ་དང་མ་བྲལ་གྱི་ཁྱད་པར་ཙམ་མ་གཏོགས་དོན་ལ་སེམས་ཅན་དང་སངས་རྒྱས་
གཉིས་ཁྱད་པར་མེད་པ་ཡིན་ཏེ། ནམ་ཡང་དེ་གཉིས་ལ་གཅིག་དང་ཐ་དད་གང་དུའང་
གྲུབ་པ་མེད་པ་ཡིན་པས་ཆོས་ཐམས་ཅད་ཀྱི་ཆོས་ཉིད་མཚན་མའི་བློ་ལས་འདས་པ་སྨྲ་
བསམ་བརྗོད་དུ་མེད་པ་སྒྲོ་འདོགས་སོ་གཉིས་དང་བྲལ་བའི་རང་བཞིན་གདོད་ནས་
གྲུབ་པ་མེད་པ་ཡིན་ཏེ།
རྒྱུད་བླ་མ་ལས།
གདོད་ནས་རང་བཞིན་ཞི་ཉིད་དོ། །
རྣམ་ཀུན་མངོན་རྫོགས་བྱང་ཆུབ་དང་། །
དྲི་མ་བག་ཆགས་བཅས་སྤངས་པ། །
སངས་རྒྱས་མྱ་ངན་འདས་པ་ནི། །
དམ་པའི་དོན་དུ་གཉིས་མེད་ཉིད། །
ཅེས་གསུངས་པ་ལྟར། ཆོས་ཉིད་རང་གི་གཤིས་ལ་གཅིག་དང་ཐ་དད་སོགས་ཀྱི་
354



ཧི་མ་ལའི་རིག་མཛོད་ཆེན་མོ། . ..
རྣམ་པར་བཞག་པ་མེད་པ་ཡིན་ནོ། །
འཇུག་པ་ལས།
ཇི་ལྟར་སྔར་བཞིན་གཤིས་དེ་བཞིན། །
འགྱུར་བ་མེད་པའི་ཆོས་ཉིད་དོ། །
ཞེས་གསུངས་པ་ལྟར། ཡེ་སྟོང་སྤྲོས་པ་ཐམས་ཅད་དང་བྲལ་བ་གདོད་ནས་འགྱུར་
བ་མེད་པ་ཡིན་པས་ན་མ་དག་འཁྲུལ་བའི་སྣང་བ་ཐམས་ཅད་ཀྱིས་གཞི་རང་གི་ངོ་བོ་ལ་
ནམ་ཡང་གོས་པར་མི་འགྱུར་བ་ཡིན་ཏེ།
རྒྱུད་བླ་མ་ལས།
སེམས་ཀྱི་རང་བཞིན་འོད་གསལ་གང་ཡིན་པ། །
དེ་ནི་ནམ་མཁའ་བཞིན་དུ་འགྱུར་མེད་དེ། །
ཡང་དག་མིན་རྟོག་ལས་བྱུང་འདོད་ཆགས་སོགས ། །
གློ་བུར་དྲི་མས་དེ་ཉོན་མོངས་མི་འགྱུར། །
ཞེས་གསུངས་པ་ལྟར་ཡིན་ནོ། །དེ་ཡང་ཆོས་ཐམས་ཅད་ཀྱི་ཆོས་ཉིད་དེ་ནི་མ་
དག་གློ་བུར་དག་གི་ཁམས་ཀྱིས་ངོ་བོ་སྟོང་བར་གྱུར་ཡང་། བླ་མེད་ཆོས་ཀྱིས་རང་གི་ངོ་
བོ་སྟོང་བར་མི་འགྱུར་བ་ཡིན་ཏེ།
རྒྱུད་བླ་མ་ལས། །
རྣམ་དབྱེར་མེད་པའི་མཚན་ཉིད་ཅན། །
གློ་བུར་དག་གིས་ཁམས་སྟོང་གིས། །
རྣམ་དབྱེར་མེད་པའི་མཚན་ཉིད་ཅན། །
35



ཞལ་གདམས་བསྡུས་འགྲེལ་སྐོར།
བླ་མེད་ཆོས་ཀྱིས་སྟོང་མ་ཡིན། །
ཞེས་གསུངས་པ་ལྟར་དོན་ལ་ཆོས་དང་ཆོས་ཅན་ནམ་ཡང་འདུ་འབྲལ་མེད་པའི་
རང་བཞིན་དུ་གནས་པ་ཡིན་ནོ། །དེ་ལྟར་མ་རྟོགས་པར་ཆོས་དང་ཆོས་ཅན་ཐ་དད་ཉིད་
དུ་བཟུང་བར་བྱས་ན་དེ་ནི་ལོག་པའི་ལམ་ལ་ཞུགས་པ་ཡིན་ཏེ།
དགོངས་པ་ངེས་པར་འགྲེལ་བའི་མདོ་ལས། །
འདུ་བྱེད་ཁམས་དང་དོན་དམ་མཚན་ཉིད་ནི། །
གཅིག་དང་ཐ་དད་བྲལ་བའི་མཚན་ཉིད་དེ། །
གཅིག་དང་ཐ་དད་དུ་ཡང་གང་རྟོགས་པ། །
དེ་དག་ཚུལ་བཞིན་མ་ཡིན་ཞུགས་པ་ཡིན། །
ཞེས་གསུངས་པ་ལྟར་རོ། །གཞི་ལ་གཅིག་དང་ཐ་དད་སོགས་ཀྱི་རྣམ་པར་བཞག་
པ་ཨེ་ཡོད་ཅེ་ན་མེད་དེ། བརྗོད་མེད་ཡེ་སྟོང་ཆེན་པོར་གནས་ཤིང་དེ་ལ་སྐྱེ་བ་དང་
གནས་པ་སོགས་གང་ཡང་གྲུབ་པ་མེད་པར་ངོ་བོ་སྟོང་བ་རང་བཞིན་གསལ་བ་ཐུགས་
རྗེ་འཕོ་འགྱུར་ཐམས་ཅད་དང་བྲལ་བ་ཡིན་ཏེ།
སློབ་དཔོན་ཀླུ་སྒྲུབ་ཀྱི་ཞལ་ནས། །
སྟོང་བ་ཉིད་ནི་སྟོན་པའི་མདོ། །
རྒྱལ་བས་ཇི་སྙེད་གསུངས་པ་སྟེ། །
དེ་དག་ཀུན་གྱིས་ཉོན་མོངས་ལྡོག །
ཁམས་དེ་ཉམས་པར་བྱེད་མ་ཡིན། །
ཞེས་གསུངས་པ་ལྟར་རིག་ཁམས་བདེ་བར་བཤེགས་པའི་སྙིང་བོ་དེ་ལ་ནམ་ཡང་
356



ཧི་མ་ལའི་རིག་མཛོད་ཆེན་མོ།
ཉམས་པ་མེད་པ་ཡིན་པའི་ཕྱིར་རོ། །རྣམ་པ་ཐམས་ཅད་མཁྱེན་པའི་ཡེ་ཤེས་དང་གཉིས་
སུ་མེད་པའི་བདེ་བར་བཤེགས་པའི་སྙིང་བོ་དེ་ཡང་སེམས་ཅན་ཐམས་ཅད་ཀྱི་ཁམས་ན་
རང་བཞིན་དུ་གནས་པ་ཡིན་ཏེ།
རྒྱུད་བླ་མ་ལས། །
སངས་རྒྱས་ཡེ་ཤེས་ཚོགས་ཞུགས་ཕྱིར། ། །
རང་བཞིན་དྲི་མེད་དེ་ནི་གཉིས་མེད་དེ། །
སངས་རྒྱས་རིགས་ལ་དེ་འདྲའི་ཉེར་བཏགས་པས། །
འགྲོ་ཀུན་སངས་རྒྱུས་སྙིང་བོ་ཅན་དུ་གསུངས། །
ཞེས་གསུངས་པ་ལྟར་ཡིན་པར་མ་ཤེས་པར་བདེན་འཛིན་གྱི་དབང་གིས་འཁོར་
བར་འཁྱམས་པ་ཡིན་ལ། དེ་ལྟ་བུའི་དངོས་པོར་མཚན་མར་འཛིན་པར་བྱས་པར་གཞན་
དབང་དང་ལས་ཉོན་བག་ཆགས་བཙན་པོའི་སྟོབས་ཀྱིས། དཔེར་ན་མགལ་མེའི་འཁོར་
ལོ་ལྟར་འཁྱམས་པ་ཡིན་ཞེས་པའོ། །འོ་ན་དག་དང་མ་དག་པའི་སྣང་བ་ཐམས་ཅད་གང་
ལས་བྱུང་བ་ཡིན་ནོ་ཞེ་ན། ཐམས་ཅད་ལས་དང་སེམས་ལས་བྱུང་བ་ཡིན་ཏེ།
འཇུག་པ་ལས།
སེམས་ཉིད་ཀྱིས་ནི་སེམས་ཅན་འཇིག་རྟེན་དང་། །
སྣོད་ཀྱི་འཇིག་རྟེན་ཤིན་ཏུ་སྣ་ཚོགས་འགོད། །
འགྲོ་བ་མ་ལུས་ལས་ལས་སྐྱེ་བར་གསུངས། །
སེམས་སྤངས་ནས་ནི་ལས་ཀྱང་ཡོད་མ་ཡིན། །
ཞེས་གསུངས་པ་ལྟར་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་
55



ཞལ་གདམས་བསྡུས་འགྲེལ་སྐོར།
སེམས་ལས་བྱུང་བ་ཡིན་པར་ཤེས་པར་བྱ་དགོས་པ་ཡིན་ནོ། །
རང་སེམས་སྐྱེ་མེད་ཀྱི་ངོ་བོ་བསྐྱང་བར་བྱ་བ་དང་། སྔོན་བྱོན་དམ་པ་གོང་མའི་
རྗེས་སུ་འབྲངས་ཤིང་གཞན་ཕན་ལྷག་པའི་བསམ་སྤྱོད་བཟང་བོ་ལ་བརྩོན་པར་བྱས་
ནས་རང་སེམས་དགེ་བ་ཡི་ལམ་དུ་འཇོག་པ་ནི་བདག་གིའམ་ཁོ་བོའི་སྙིང་གི་དྲང་བོའི་
གཏམ་ཡིན་པས། ཐམས་ཅད་ཀྱིས་ནམ་ཡང་མི་ཚེ་སྐད་ཅིག་མ་འདི་སྟོང་ཟད་དུ་མི་
གཏོང་བར་གཞན་ཕན་སྙིང་རྗེས་རྒྱུད་བསྐུལ་ཅིང་ཡེ་སྟོང་སྐྱེ་བ་མེད་པ་སེམས་ཀྱི་ངོ་བོ་
སྐྱོང་བར་བྱས་ན་ཚེ་འདི་ཉིད་དུ་གདོད་མའི་མགོན་པོ་ཀུན་ཏུ་བཟང་བོའི་གཞི་ཀློང་དུ་
མངོན་པར་སངས་རྒྱས་པར་འགྱུར་བ་ཡིན་པས། ཐམས་ཅད་འཇིག་རྟེན་ཆོས་བརྒྱད་
དགྲ་འདུལ་གཉེན་སྐྱོང་ཚོང་ཁེ་སོ་ནམ་སོགས་ལ་མི་བརྩོན་པར་ཟབ་པ་རྒྱས་ཆོས་ཚུལ་
རྒྱ་མཚོ་ལྟ་བུ་ཉམས་སུ་ལེན་པར་བྱ་དགོས་པ་ཡིན་ནོ། ། །
རང་ཆེ་འདོད་ཕྱིར་གཞན་ལ་ཆེ་བཤད་དང་། །
ཐབས་མཁས་ཆེན་པོས་མཆོག་དམན་འཁོར་སྐྱོང་བ། །
དངོས་འཛིན་སེམས་ཀྱི་ང་རྒྱལ་སྐྱེ་བའི་རྒྱུ། །
བློ་སྣ་བསྟུང་བ་ཁོ་བོའི་སྙིང་གཏམ་ཡིན། །
ཞེས་གསུངས་སོ། །དེ་ཡང་སྤྱིར་དེང་དུས་སྙིགས་མའི་སེམས་ཅན་འདི་དག་གིས་
ཟབ་དང་རྒྱུ་ཆེ་བའི་ཆོས་ཡང་དག་ཅིག་ཤེས་པར་དཀའ་ལ། དེས་ན་ཅུང་ཟད་རེ་ཤེས་
ཀྱང་དེ་དག་ཅི་ནུས་སུ་ཉམས་སུ་ལེན་པར་བྱེད་པ་ནི་ཉིན་མོའི་སྐར་མ་ལས་ཀྱང་དཀོན་
པ་ཡིན་པས། ཐམས་ཅད་ཀྱིས་རང་སེམས་དགེ་བའི་ལམ་དུ་བཞག་ན་དེ་ལས་ཆོས་ཟབ་
མོ་ཅི་ཡོད་མེད་ལ། དེས་ན་དེང་དུས་རང་རང་ཆོས་ལམ་ལ་ཞུགས་ནས་ཐོས་བསམ་ཅུང་
358



ཧི་མ་ལའི་རིག་མཛོད་ཆེན་མོ།
ཟད་རེ་བྱས་ཤིང་གཞན་ཟེར་རྗེས་བརྗོད་ཙམ་རེ་ཤེས་ཙ་ན་དེ་ཚེ་རང་ཉིད་མཁས་པར་
རློམ་ཞིང་། དུས་དང་གནས་སྐབས་ཐམས་ཅད་དུ་འཇིག་རྟེན་ཚེ་འདི་ཁོ་ན་ཡིད་ཡུལ་དུ་
བྱས་ནས་རང་ཆེ་འདོད་དང་གྲགས་འདོད་སོགས་ཀྱི་ཀུན་སློང་ངན་པའི་དབང་དུ་སོང་
བ་དེའི་ཕྱིར་གཞན་ལ་ཆོས་བཤད་པར་བྱེད་པ་དང་། གཞན་སོགས་ཀྱི་རྙེད་དང་བཀུར་
སྟི་ལ་ཆགས་ནས་ཐབས་མཁས་ཆེན་པོས་བྱ་བ་སྣ་ཚོགས་བྱས་ཤིང་མཆོག་དམན་གྱི་སྐྱེ་
བོ་ཆེས་མང་བོ་འཁོར་དུ་བསྡུས་ཤིང་དེ་དག་སྐྱོང་བ་དེ་ནི་ཆོས་སྒྲུབ་པ་བོ་དེའི་བྱ་བ་
ཐམས་ཅད་ཀྱི་ནང་ནས་ཐ་ཆད་པ་ཉིད་དུ་གྱུར་པ་ཡིན་ཏེ། དེ་ནི་འཇིག་རྟེན་ཆོས་བརྒྱུད་
ལ་ཞེན་པ་མ་དོར་བ་ཡིན་ཞེས་འཇིགས་མེད་ཆོས་ཀྱི་དབང་བོ་སོགས་ཀྱིས་གསུངས་པ་
ལྟར་ཡིན་པའི་ཕྱིར་རོ། །ཐམས་ཅད་ཀྱིས་དེ་ལྟར་མི་བྱེད་པར་མི་མེད་དབེན་པའི་རི་
ངོགས་སུ་སྔོན་གྱི་བཀའ་གདམས་གོང་མའི་གཏད་ས་བཞི་བོ་ལ་གཏད་ནས་ཚེ་འདིར་
སྒྲུབ་པ་མཐའ་རུ་འཁྱོལ་བར་བྱ་བའི་ཐབས་ལ་བརྩོན་པར་བྱེད་དགོས། དེ་ལྟར་བྱས་ན་
དེ་ནི་དུས་གསུམ་རྒྱལ་བ་ཐམས་ཅད་ཀྱི་ལམ་མཆོག་རྨད་དུ་བྱུང་བ་ཡིན་ཞེས་འབྲོམ་
ཡབ་སྲས་སོགས་ཀྱིས་གསུངས་པ་ལྟར་དུ་ཤེས་པར་བྱ་དགོས་པ་ཡིན་ནོ། །
དེ་ཡང་འཇིག་རྟེན་ཚེ་འདི་འབའ་ཞིག་དོན་དུ་གཉེར་ཞིང་ནམ་ཞིག་རང་ཉིད་
གཅིག་པུ་འཆི་བའི་དུས་ལ་བབས་པའི་ཚེ། འཆི་བའི་སྡུག་བསྔལ་གྱིས་གདུང་ཞིང་
འཁྱམས་པར་འགྱུར་དགོས་པ་ཡིན་ནོ། །ཐམས་ཅད་འཇིག་རྟེན་ཚེ་འདིའི་དགྲ་འདུལ་
གཉེན་སྐྱོང་སོགས་ལ་འབད་པ་བྱས་ནས་མི་ཚེ་ཟད་ན་སྙིང་བོ་གང་ཡང་མེད་པར་ཚེ་ཕྱི་
མའི་གནས་སྐབས་སུ་རྣམ་སྨིན་ཐམས་ཅད་རང་ཉིད་གཅིག་པུས་མྱོང་དགོས་པ་ཡིན་ཏེ།
འདུ་}



ཞལ་གདམས་བསྡུས་འགྲེལ་སྐོར།
སྤྱོད་འཇུག་ལས།
བདག་ནི་མལ་ན་འདུག་བཞིན་དུ། །
གཉེན་བཤེས་ཀུན་གྱིས་མཐའ་བསྐོར་ཀྱང༌། །
སྲོག་ཆད་པ་ཡི་ཚོར་བ་དག ། །
བདག་ཉིད་གཅིག་པུས་མྱོང་བར་འགྱུར། །
ཞེས་གསུངས་སོ། །དེ་ལྟར་མྱོང་ཞིང་ཚེ་གང་བསགས་པའི་སྡིག་སྡུག་ཐམས་ཅད་
རང་ཉིད་གཅིག་པུས་མྱོང་བའི་ངང་ཚུལ་ལ་བསམ་ན་འཇིག་རྟེན་ཚེ་འདིའི་བྱ་བ་གང་
ལ་ཡང་སྙིང་བོ་མེད་པར་ངེས་དགོས་པ་ཡིན་ལ། དེས་ན་ཚེ་འདིར་ཇི་ལྟར་བསགས་པའི་
ལས་ཀྱི་རྣམ་པར་སྨིན་པ་ཐམས་ཅད་རང་ཉིད་གཅིག་པུ་མ་གཏོགས་གཞན་སུ་ཡིས་ཀྱང་
མྱོང་བར་མི་འགྱུར་བ་ཡིན་ཏེ།
རྒྱལ་བོ་ལ་གདམས་པའི་མདོ་ལས།
དུས་ཀྱིས་ཉེན་ཏེ་རྒྱལ་བོ་འགྲོ་གྱུར་ན། །
ལོངས་སྤྱོད་མཛའ་དང་བཤེས་རྣམས་རྗེས་མི་འབྲངས། །
སྐྱེས་བུ་དག་ནི་གང་ནས་གར་འགྲོ་ཡང་། །
ལས་ནི་གྲིབ་མ་བཞིན་དུ་རྗེས་སུ་འབྲངས། །
ཞེས་དང་།
ལས་བརྒྱ་བ་ལས།
ལུས་ཅན་དག་གི་ལས་རྣམས་ནི། །
བསྐལ་བ་བརྒྱར་ཡང་ཆུད་མི་ཟ། །
3fi{j



ཧི་མ་ལའི་རིག་མཛོད་ཆེན་མོ།
ཚོགས་ཤིང་དུས་ལ་བབས་པ་ན། །
འབྲས་བུ་ཉིད་དུ་སྨིན་པར་འགྱུར། །
ཞེས་གསུངས་སོ། །དེ་ལྟར་དུ་སྔར་བྱས་ཀྱི་ལས་མི་དགེ་བ་གང་བྱས་ཀྱི་སྡུག་བསྔལ་
མྱོང་དགོས་བྱུང་ན་ཐམས་ཅད་འགྲོ་ལྔ་གང་དུ་སྐྱེས་ཀྱང་བདེ་བ་སྤུ་ཙམ་ཡང་མེད་པར་
ངེས་ཏེ། དེར་སྐྱེ་བའི་ཚེ་རང་རང་ལ་ནོར་དང་ལོངས་སྤྱོད་བུ་དང་བུ་མོ་སོགས་ཕུན་སུམ་
ཚོགས་པ་ཐམས་ཅད་ཀྱིས་ཡིད་སྨོན་འཆོར་ས་ཞིག་ཡོད་ཀྱང་། དེ་དག་ཐམས་ཅད་ངན་
སོང་དུ་འགྲོ་བའི་རྒྱུ་མ་ནོར་བ་ཡིན་ཏེ།
མན་ངག་མཛོད་ལས།
ཡུལ་མཁར་འཛིན་པ་དམྱལ་བའི་ལྕགས་ཁང་དང་། །
བུ་དང་ཆུང་མ་རལ་གྲི་ལོ་མའི་ཚལ། །
རྒྱན་དང་གོས་བཟང་མེ་ལྕེ་འབར་བ་འདྲ། །
བཟའ་བཏུང་བསྲེགས་པ་ལྕགས་ཀྱི་ཐོ་ལུམ་དང་། །
ན་གཡོག་ལ་སོགས་དམྱལ་བའི་སྙུག་མ་དང་། །
ཁྲོ་གཏུམ་འཐབ་རྩོད་འདག་མེའི་སེར་བ་ལྟར། །
དགེ་ལེགས་འཇོམས་པའི་གནས་སུ་མཁྱེན་པར་མཛོད། །
ཅེས་གསུངས་པ་ལྟར་ཐམས་ཅད་སྡིག་པའི་ས་བོན་དུ་འགྱུར་ཞིང་ལས་ཀྱི་རྣམ་
སྨིན་བསམ་མི་ཁྱབ་པ་མྱོང་བར་འགྱུར་བ་ཡིན་ནོ། །མདོར་ན་འཁོར་བ་མཐོ་དམན་གང་
དུ་སྐྱེས་ཀྱང་སྡུག་བསྔལ་གསུམ་གྱིས་གདུང་བ་མ་གཏོགས་མེད་དེ།
361



ཞལ་གདམས་བསྡུས་འགྲེལ་སྐོར།
དྲན་པ་ཉེར་བཞག་ལས།
འཁོར་བ་ཁབ་ཀྱི་རྩེ་ཙམ་ལ། །
བདེ་བ་ནམ་ཡང་ཡོད་མ་ཡིན། །
ཞེས་གསུངས་སོ། །དེ་ལྟར་ཤེས་ནས་འཁོར་བ་ལ་ངེས་པར་འབྱུང་བར་བྱ་དགོས།
དེ་ལྟར་མི་བྱ་བར་ལེ་ལོ་དང་ཕྱི་བཤོལ་གྱིས་མི་ཚེ་འདའ་བར་བྱས་ན་དེ་ལ་ནམ་ཡང་
ཐར་པ་ཐོབ་པའི་དུས་མེད་པར་འགྱུར་བ་ཡིན་ཏེ།
མདོ་ལས།
བརྩོན་མེད་ལེ་ལོ་ལྡན་པ་དག །
ལོ་བརྒྱར་གསོན་པ་གང་ཡིན་པ། །
བརྩོན་འགྲུས་བསྟན་པ་བརྩམས་པ་དག །
ཉིན་ཞག་འགའ་ཞིག་གསོན་པ་རུང་། །
ཞེས་གསུངས་པ་ལྟར་བརྩོན་མེད་ལེ་ལོ་ལྡན་པ་དག་ཐར་པ་ཐོབ་པར་མི་འགྱུར་
བ་དང་། བརྩོན་གང་དགེ་ལ་སྤྲོ་བ་དག་ཐར་པ་ཐོབ་པར་འགྱུར་བར་བསྟན་པ་ཡིན་ལ།
དེས་ན་སྐྱེ་བོ་མཆོག་དམན་མེད་པར་ཐམས་ཅད་ཀྱིས་རང་རང་གིས་ལན་གཅིག་རྙེད་
པའི་མི་ལུས་དེ་སྟོང་ཟད་དུ་མི་གཏོང་བར་ཟབ་དང་རྒྱ་ཆེ་བའི་ཆོས་ལ་བརྩོན་པར་བྱེད་
དགོས་པ་ཡིན་ཏེ། དེ་ལྟར་མ་བྱས་ན་ཕྱིས་ནས་འདི་ལྟ་བུའི་མི་ལུས་ཐོབ་པར་མི་འགྱུར་
བ་ཡིན་པས་ཐམས་ཅད་ཀྱིས་དཔེར་ན་དགོས་འདོད་འབྱུང་བའི་ནོར་བུ་ལག་ཏུ་རྙེད་པ་
ལྟ་བུའི་དུས་འདིར་དེ་ཆུད་ཟོས་སུ་བྱ་བར་མི་འོས་ཏེ།
{t2



ཧི་མ་ལའི་རིག་མཛོད་ཆེན་མོ།
མན་ངག་མཛོད་ལས། །
དལ་འབྱོར་མི་ལུས་ལྟོ་རྒྱབ་དགྲར་མ་སྐུར། །
གཞན་དོན་སེམས་བསྐྱེད་ཐེག་དམན་དགྲར་མ་སྐུར། །
སེམས་ཉིད་ནོར་བུ་འཁྲུལ་བའི་དགྲར་མ་སྐུར། ། །
མོས་གུས་གདུང་སེམས་ལོག་ལྟའི་དགྲར་མ་སྐུར། །
ཞེས་གསུངས་པ་དང་། མ་ཟད་མི་ལུས་དེ་ཡང་གཞན་རིན་པོ་ཆེ་ཐམས་ཅད་ལས་
ཁྱད་པར་དུ་འཕགས་པ་ཞིག་ཡིན་ཏེ།
ཇི་སྐད་དུ།
དལ་འབྱོར་མི་ལུས་རྙེད་པ་འདི། །
ནོར་བུ་རྙེད་པའི་དོ་མ་ཡིན། །
སྐྱོ་ཤེས་མེད་པའི་མི་རྣམས་ཀྱིས། །
ཆུད་ཟོས་བྱེད་པ་མཐོང་ལགས་སམ། །
ཞེས་གསུངས་སོ། །དེ་ལྟ་བུའི་དལ་འབྱོར་གྱི་མི་ལུས་འདི་ལ་སྙིང་བོ་ཡང་དག་
ཅིག་མ་བླངས་ན་ཕྱིས་ནས་རྒྱུ་དཔེ་གྲངས་གསུམ་སོགས་ཀྱིས་ཐོབ་པར་དཀའ་བའི་མི་
ལུས་འདི་རྙེད་པར་མི་འགྱུར་བ་སྨོས་ཅི་དགོས། སྐྱེ་བོ་མཆོག་དམན་སུ་ཡིན་ཡང་ཐམས་
ཅད་ཀྱིས་ད་ལྟའི་ལུས་རྟེན་འདི་ལ་བརྟེན་ནས་སྙིང་བོ་དམ་ཆོས་ལ་གཞོལ་ཞིང་སྒྲུབ་པ་
ཉམས་སུ་མ་བླངས་ན་ཚེ་ཕྱི་མའི་རྣམ་སྨིན་ཐམས་ཅད་ནི་ནམ་ཡང་ཤིན་ཏུ་བཟོད་པར་
དཀའ་བའི་རང་བཞིན་མ་གཏོགས་གཞན་ཅི་ཡང་མེད་དེ།
363



ཞལ་གདམས་བསྡུས་འགྲེལ་སྐོར།
སྤྱོད་འཇུག་ལས།
སྐད་ཅིག་གཅིག་བྱས་སྡིག་པས་ཀྱང་། །
བསྐལ་བར་མནར་མེད་གནས་གྱུར་ན། །
ཐོག་མེད་འཁོར་བར་བསགས་སྡིག་གིས། །
བདེ་འགྲོར་མི་འགྲོ་སྨོས་ཅི་དགོས། །
ཞེས་གསུངས་པ་ལྟར་ངན་སོང་གསུམ་གྱི་སྡུག་བསྔལ་ནི་ཚེ་འདི་ཡི་སྡུག་བསྔལ་
བརྒྱ་དང་སྟོང་གིས་ཀྱང་ནམ་ཡང་ཆར་མི་ཕོད་པ་ཡིན་ནོ། །ཚེ་ཕྱི་མའི་རྣམ་སྨིན་ནི་
གཟུགས་སུ་བྱས་པ་དང་རྣ་བས་ཐོས་ན་འཇིགས་ཤིང་སྐྲག་པར་སྐྱེ་བའི་གནས་ཡིན་ན།
ནམ་ཞིག་རང་རང་གིས་རྣམ་སྨིན་ཉམས་སུ་མྱོང་ཚེ་སྡུག་བསྔལ་ཡོད་པ་བརྗོད་པར་བྱ་
མི་དགོས་ཏེ།
བཤེས་སྤྲིངས་ལས།
སྡུག་བསྔལ་གཞལ་ཡས་ཐོས་ནས་རྣམ་སྟོང་དུ། །
མི་འཇིགས་གང་ལགས་རྡོ་རྗེའི་རང་བཞིན་ནོ། །
དམྱལ་བ་བྲིས་པ་མཐོང་དང་ཐོས་པ་དང་། ། །
དྲན་དང་བཀླགས་དང་གཟུགས་སུ་བགྱིས་རྣམས་ཀྱང་། །
འཇིགས་པ་སྐྱེ་བར་འགྱུར་ན་མི་ཟད་པའི། །
རྣམ་སྨིན་ཉམས་སུ་མྱོང་རྣམས་སྨོས་ཅི་དགོས། ། །
ཞེས་གསུངས་སོ། །དེ་ལྟ་བུའི་ལས་ཀྱི་རྣམ་པར་སྨིན་པ་ནི་བསམ་མི་ཁྱབ་པ་ཡིན་
ཏེ། དེ་དག་འབྱུང་བའི་གཞི་ནི་ཚེ་འདི་ཁོ་ན་དོན་གཉེར་བྱས་པའི་སྟོབས་ལས་འབྱུང་བ་
3:4



ཧི་མ་ལའི་རིག་མཛོད་ཆེན་མོ།
ཡིན་པའི་ཕྱིར་དང༌། མ་ཟད་རྙེད་དང་བཀུར་སྟེ་སོགས་བདེན་འཛིན་སྐྱེ་བའི་གཞི་ཉིད་
དུ་གྱུར་ཅིང་། རྙེད་དང་བཀུར་སྟི་སོགས་ནི་དངོས་འཛིན་སེམས་ཀྱི་ང་རྒྱལ་སྐྱེ་བའི་རྒྱུ་མ་
གཏོགས་མེད་ལ། དེས་ན་ཚེ་ཕྱི་མར་ཕན་པའི་དམ་ཆོས་ཡང་དག་པའི་གནས་ལ་བརྩོན་
པར་བྱས་ཏེ། སྙིང་བོ་དམ་ཆོས་ལ་གཞོལ་བར་བྱས་ཤིང་ཚེ་འདིའི་བློ་སྣ་མྱུར་དུ་བསྟུང་བ་
ནི་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟ་བུའི་འཇིག་རྟེན་ཚེ་
འདི་འབའ་ཞིག་དོན་གཉེར་མི་བྱ་བར་ཐེག་པ་རིམ་དགུའི་ཡང་རྩེ་འོད་གསལ་སྤྲོས་པ་
ཐམས་ཅད་དང་བྲལ་བའི་དོན་ཉམས་སུ་ལེན་པར་བྱ་དགོས། དེ་ལྟར་ཉམས་སུ་ལེན་པར་
བྱས་ན་ཚེ་འདི་ཉིད་དུ་རིག་འཛིན་ཕྱིར་མི་ལྡོག་པའི་ས་ལ་བགྲོད་པར་འགྱུར་བ་ཡིན་ནོ། །
ཚོང་དང་བུན་སྐྱེད་གཡོ་སྒྱུ་ལ་སོགས་ཀྱི། །
ལོག་འཚོས་བསགས་པའི་ནོར་རྫས་བརྒྱ་འབུལ་ཡང་། །
ལོ་འདོད་དགེ་བ་ཆོས་བརྒྱད་དག་གི་རྒྱུ། ། །
ཞེན་ལོག་སྒོམ་པ་ཁོ་བོའི་སྙིང་གཏམ་ཡིན། །
ཞེས་གསུངས་སོ། །དེ་ཡང་ཚེ་འདིའི་དོན་འབའ་ཞིག་སྒྲུབ་ཅིང་དོན་དུ་གཉེར་
བར་བྱས་ཏེ་དེ་དག་ལ་ཆགས་ནས་ནོར་དང་ལོངས་སྤྱོད་སོགས་ཀྱི་རྫས་ལ་དངོས་པོར་
ཞེན་ཅིང་རྟག་པར་ཞེན་ནས་གསོག་སྲུང་བྱེད་པ་དང་། ཚོང་དང་བུན་སྐྱེད་གཡོ་སྒྱུ་ལ་
སོགས་ཀྱིས་གཞན་ནོར་ལོན་འདོད་ཀྱི་ཀུན་སློང་ངན་པའི་སྟོབས་ཀྱིས་ནོར་སོགས་གསོག་
པར་བྱེད་པ་དེ་ལ་ནམ་ཡང་སྙིང་བོ་སྤུ་ཙམ་ཡང་མེད་དེ། ཐམས་ཅད་ལོག་འཚོས་
བསགས་པའི་ནོར་རྫས་ཡིན་ལ། དེས་ན་སྦྱིན་བདག་སོགས་ཀྱི་ནོར་རྫས་བརྒྱ་དང་སྟོང་
འབུལ་ན་ཡང་། རང་རྒྱུད་ན་དད་དང་ངེས་འབྱུང་བྱམས་དང་སྙིང་རྗེ་དང་སྟོང་ཉིད་
3(5



ཞལ་གདམས་བསྡུས་འགྲེལ་སྐོར།
སོགས་ཀྱི་ལྟ་བ་ཁྱད་པར་ཅན་རེ་མེད་ན་ཐམས་ཅད་ངན་སོང་དུ་འགྲོ་བའི་རྒྱུ་མ་
གཏོགས་སྙིང་བོ་ཏིལ་གྱི་ཤུན་པ་ཙམ་ཡང་མེད་པར་ངེས་ཤིང་། ཐམས་ཅད་ངན་སོང་དུ་
འགྲོ་བའི་རྒྱུ་མ་གཏོགས་མེད་པ་སྨོས་མ་དགོས་པ་ཡིན་ལ། དེས་ན་རང་ཉིད་ཀྱི་ནོར་དང་
ལོངས་སྤྱོད་སོགས་ལོན་འདོད་འབའ་ཞིག་གིས་དགེ་བ་བྱེད་པ་ནི་འཇིག་རྟེན་ཆོས་
བརྒྱད་སྒྲུབ་པ་དེ་དག་གི་རྒྱུ་ཡིན་པར་ཤེས་དགོས། དེ་ལྟར་མ་ཤེས་ན་སྲིད་པ་གསུམ་ལས་
ནམ་ཡང་འདའ་བ་མེད་པ་ཡིན་པས། ཐམས་ཅད་ཀྱིས་ལོངས་སྤྱོད་ཀྱི་གནས་སོགས་གང་
ལ་ཡང་ཆགས་པ་དང་ཞེན་པ་མེད་པའམ་ལོག་པར་སྒོམ་པ་ནི་བདག་གིའམ་ཁོ་བོའི་
སྙིང་གི་དྲང་བོའི་གཏམ་ཡིན་པས། དེ་ལྟར་དུས་དང་རྣམ་པ་ཐམས་ཅད་དུ་ནོར་དང་
ལོངས་སྤྱོད་སོགས་ཀྱི་གནས་གང་ལ་ཡང་མི་ཆགས་པར་ཟབ་རྒྱས་ཀྱི་ཆོས་ཚུལ་རྒྱ་མཚོ་
ལྟ་བུ་ཉམས་སུ་ལེན་པར་བྱ་དགོས། དེ་ལྟར་བྱས་ན་ཚེ་འདི་འཕོས་མ་ཐག་ཏུ་མངོན་པར་
འཚང་རྒྱ་བར་འགྱུར་བ་ཡིན་ནོ། །དེ་ལྟར་རང་ལ་མཛའ་ཞིང་བརྩེ་བའི་ཡིད་མཐུན་གྱི་སྐྱེ་
བོ་མཆོག་དམན་སུ་ཡིན་ཡང་། འཇིག་རྟེན་ཚེ་འདིའི་དགྲ་འདུལ་གཉེན་སྐྱོང་སོགས་མི་
བྱེད་པར། འཆི་ཁར་ཕན་པའི་ཆོས་རྣམ་དག་ཅིག་བསྒྲུབ་པར་བྱ་དགོས་པ་ཡིན་ཏེ།
སྤྱོད་འཇུག་ལས།
འདི་འདྲའི་དལ་བ་རྙེད་གྱུར་ནས། །
བདག་གིས་དགེ་གོམས་མ་བྱས་ན། །
འདི་ལས་བསླུས་པ་གཞན་མེད་དེ། །
འདི་ལས་རྨོངས་པའང་གཞན་མེད་དོ། །
ཞེས་གསུངས་སོ། །དེ་ལྟ་བུའི་དལ་འབྱོར་གྱི་མི་ལུས་ཕུན་སུམ་ཚོགས་པ་ཐོབ་པའི་
566



ཧི་མ་ལའི་རིག་མཛོད་ཆེན་མོ།
དུས་འདིར་ཟབ་རྒྱས་ཀྱི་ཆོས་ལ་བརྩོན་པ་མ་བྱས་ན་འདི་ལས་བསླུས་ཚབས་ཆེན་པོ་མེད་
པར་ངེས་དགོས། དེས་ན་དུས་དང་རྣམ་པ་ཐམས་ཅད་དུ་རྒྱལ་སྲས་བྱང་ཆུབ་སེམས་
དཔའི་སྤྱོད་པ་རྒྱ་མཚོ་ལྟ་བུར་བསླབ་པར་བྱ་དགོས། དེ་ལྟར་བྱས་ན་བསོད་ནམས་ཚད་
མེད་པ་འབྱུང་བར་འགྱུར་བ་ཡིན་ཏེ།
དེ་གཞན་ལས།
དེ་ཡང་རྒྱལ་སྲས་རྣམས་ཀྱིས་མི་བསླབ་པ། །
དེ་ནི་གང་ཡང་ཡོད་མིན་ཏེ། །
དེ་ལྟར་གནས་པའི་མཁས་པ་ལ། །
བསོད་ནམས་མི་འགྱུར་གང་ཡང་མེད། །
དངོས་སམ་ཡང་ན་བརྒྱུད་ཀྱང་རུང་། །
སེམས་ཅན་དོན་ལས་གཞན་མི་བྱེད། །
སེམས་ཅན་ཁོ་ནའི་དོན་གྱི་ཕྱིར། །
ཐམས་ཅད་བྱང་ཆུབ་ཕྱིར་བསྔོ་འོ། །
ཞེས་གསུངས་པ་ལྟར་ཡིན་ལ། དེ་ལྟར་བྱེད་པ་ནི་ཆོས་ཕུང་རབ་འབྱམས་ཀྱི་སྙིང་
བོ་གདན་གཅིག་ཏུ་དྲིལ་བ་ཡིན་པས་ཐམས་ཅད་ཀྱིས་དེ་ལ་འབད་པ་རྒྱ་ཆེར་བྱེད་པ་ནི་
ཤིན་ཏུ་གལ་ཆེ་བ་ཡིན་ནོ། །དེ་ལྟ་བུའི་ཆོས་ལ་ཉམས་ལེན་མ་བྱས་ན་ཕྱིས་ནས་ཐོབ་པར་
མི་འགྱུར་བ་དང་། ཚེ་འདི་ཡང་རྟག་པ་དང་བརྟན་པ་གང་ཡང་གྲུབ་པ་མེད་པར་ནམ་
ཞིག་རང་རང་འཆི་བར་འགྱུར་ཞིང་ལས་འབྲས་ཆུད་ཟོས་སུ་སྤུ་ཙམ་མ་སོང་བར་མྱོང་
བར་འགྱུར་བ་ཡིན་ཏེ།
37



ཞལ་གདམས་བསྡུས་འགྲེལ་སྐོར། །
རྗེ་རེད་མདའ་བས། །
འཆི་བར་ངེས་སོ་ནམ་འཆི་ངེས་པ་མེད། །
འཆི་ཚེ་རང་ཉིད་གཅིག་པུར་གྲོགས་མེད་འགྲོ། །
རང་བསགས་ལས་འབྲས་གྲིབ་མ་བཞིན་དུ་འབྲང་། །
ངན་འགྲོའི་གཡང་ཆེན་ཕྱི་མའི་ལམ་དུ་ཡོད། །
དམ་ཆོས་ལས་གཞན་སྐྱོབ་པའི་སྐྱབས་གཞན་མེད། །
གྲུང་བོ་མེད་དོན་ཡོད་མེད་ད་རེས་ཤེས། །
ཆོས་ཀྱི་སྐྱེལ་མ་ཡོད་ན་མེད་ཡོད་ཡིན། །
ཞེས་གསུངས་པ་ལྟར་དེས་ན་ནམ་ཞིག་རང་ཉིད་གཅིག་པུར་འཆི་བའི་དུས་ལ་
བབས་པའི་ཚེ་ན་རང་བསགས་ལས་ཀྱི་རྣམ་པར་སྨིན་པ་དཔེར་ན་གྲིབ་མ་བཞིན་དུ་རྗེས་
སུ་འབྲང་ཞིང་འཆི་བར་འགྱུར་དགོས་པ་ཡིན་ལ། དེས་ན་བདེན་འཛིན་སྐྱེ་བའི་ཡུལ་
དངོས་པོ་ཐམས་ཅད་སྤོང་བྱེད་ཀྱི་གཉེན་པོ་བདག་མེད་རྟོགས་པའི་ཤེས་རབ་དང་། དུས་
གསུམ་གྱི་རྒྱལ་བ་ཐམས་ཅད་ཀྱི་རྒྱུད་ལུང་རྒྱ་མཚོ་ལྟ་བུའི་གནད་ཐམས་ཅད་རང་སེམས་
འདུལ་བའི་གཉེན་པོ་ཉིད་དུ་སྒོམ་པར་བྱེད་དགོས་པ་ཡིན་ནོ། །རང་རང་གིས་ད་ནས་
བཟུང་སྟེ་སྐྱེ་བའི་ཕྲེང་བ་ཐམས་ཅད་དུ་དམ་པའི་ཆོས་འདི་ལ་དཔེར་ན་སྒེག་མོའི་མགོ་
ལ་མེ་ཤོར་བ་ལྟར་བརྩོན་པ་བྱེད་དགོས་པ་ཡིན་ཏེ།
ཐོགས་མེད་ཀྱི་ཞལ་ནས། །
རང་དོན་འབའ་ཞིག་སྒྲུབ་པའི་ཉན་རང་ཡང༌། །
མགོ་ལ་མེ་ཤོར་བཟློག་ལྟར་བརྩོན་མཐོང་ན། །
368



ཧི་མ་ལའི་རིག་མཛོད་ཆེན་མོ།
འགྲོ་ཀུན་དོན་དུ་ཡོན་ཏན་འབྱུང་གནས་ཀྱི། ། །
བརྩོན་འགྲུས་རྩོམ་པ་རྒྱལ་སྲས་ལག་ལེན་ཡིན། །
ཞེས་གསུངས་པ་ལྟར་ཆོས་སྒྲུབ་པ་ལ་འབད་བརྩོན་དྲག་པོ་བྱེད་དགོས་པ་དང་།
མ་ཟད་ཆོས་ཚུལ་རྒྱ་མཚོ་ལྟ་བུའི་གནད་ཐམས་ཅད་གཅིག་ཏུ་བསྡུས་པ་བྱང་ཆུབ་ཀྱི་
སེམས་རིན་པོ་ཆེ་ལྟ་བུ་ལ་བསླབ་པར་བྱ་དགོས། དེ་ལ་བསླབ་པར་བྱས་ན་དེ་ནི་ཆོས་ཕུང་
རབ་འབྱམས་ཀྱི་སྙིང་བོ་ཉིད་དུ་གྱུར་པ་ཡིན་ཏེ།
སྤྱོད་འཇུག་ལས།
ཚད་མེད་པར་ནི་གསུངས་པ་ལས། །
སེམས་སྦྱངས་པ་ཡི་སྤྱོད་པ་ནི། །
ངེས་པར་དེ་སྲིད་སྤྱད་པར་བྱ། །
ཞེས་གསུངས་པ་ལྟར་བྱང་ཆུབ་ཀྱི་སེམས་ཡིད་ལ་གོམས་པར་བྱས་ཤིང་རྒྱལ་སྲས་
བྱང་ཆུབ་སེམས་དཔའི་སྤྱོད་པ་རྒྱུ་མཚོ་ལྟ་བུ་ལ་སྤྱད་ཅིང་བསླབ་པར་བྱ་བ་དང་། བཤེས་
གཉེན་དམ་པ་སོགས་ལ་བསྟེན་ཅིང་སྒྲུབ་པ་ཉམས་སུ་ལེན་པར་བྱ་དགོས་པ་ཡིན་ཏེ།
ཀླུ་སྒྲུབ་ཀྱིས།
མཐུན་པར་གྱུར་པའི་ཡུལ་ན་གནས་པ་དང་།
སྐྱེས་བུ་དམ་པ་ལ་ནི་བསྟེན་པ་དང་། །
བདག་ཉིད་ལེགས་སྨོན་སྔོན་ཡང་བསོད་ནམས་བགྱིས། །
འཁོར་ལོ་ཆེན་པོ་བཞི་ནི་ཁྱོད་ལ་མངའ། །
ཞེས་གསུངས་སོ། །དེ་ལྟ་བུའི་ཆོས་ཚུལ་རྒྱ་མཚོ་ལྟ་བུའི་གནད་དོན་མཐའ་དག་
36)



ཞལ་གདམས་བསྡུས་འགྲེལ་སྐོར།
ཉམས་སུ་ལེན་པར་བྱས་ན་ཚེ་འདིའམ་སྐྱེ་བ་གཞན་གྱི་གནས་སྐབས་སུའང་མི་འདོད་
པའི་ཉེར་འཚེ་ཐམས་ཅད་དང་བྲལ་ཏེ་འགྲོ་བ་ཀུན་ལ་ཕན་ཐོགས་པའི་རྒྱུ་ཉིད་དུ་
འགྱུར་བ་ཡིན་ནོ། །སྤྱིར་ཕྱི་ནང་སྣོད་བཅུད་ཀྱི་དངོས་པོ་གང་ལ་བསམ་ན་འདི་དག་
ཐམས་ཅད་ཡིད་གཏད་མེད་པར་ཐམས་ཅད་སྐད་ཅིག་སྐད་ཅིག་གིས་འཇིག་པར་ངེས་
པའི་རང་བཞིན་ཅན་ཡིན་ལ། དེས་ན་འདི་དག་ལ་ནམ་ཡང་ཡིད་གཏད་མི་བྱ་བར་
ཐམས་ཅད་སྒྱུ་མ་དང་རྨི་ལམ་ལྟ་བུ་ཉིད་དུ་བསྒོམ་པར་བྱ་དགོས། དེ་ཉིད་ཡིད་ལ་གོམས་
ཤིང་ཐམས་ཅད་རང་བཞིན་མ་གྲུབ་པར་སྒྱུ་མ་དང་རྨི་ལམ་ཉིད་དུ་རྟོགས་པའི་ངེས་པ་
ཡང་དག་རྒྱུད་ལ་སྐྱེ་བའི་ཚེ་ན། བློ་སེམས་གཞན་ལ་འཕྲོ་བར་མི་བྱ་བར་འགྲོ་བ་ཀུན་ལ་
མ་དང་བུ་ལྟར་བརྩེ་བའི་བྱམས་དང་སྙིང་རྗེ་སྟོང་ཉིད་སོགས་ལ་བློ་སྦྱང་བར་བྱས་ན་དེ་
ལས་རང་གཞན་གཉིས་ལ་ཕན་འབྲས་ཀྱི་བྱ་བ་ལྷག་པོ་ཅི་ཡོད་མེད་ལ། ཐམས་ཅད་ཀྱིས་
དུས་དང་གནས་སྐབས་ཐམས་ཅད་དུ་དེ་ལྟར་ཉམས་སུ་ལེན་པར་བྱ་དགོས་པ་ཡིན་ནོ། །
གཉའ་དང་དཔང་བོ་ཞལ་ལྕེ་ལ་སོགས་ཀྱིས། །
གཞན་རྩོད་བསྡུམ་པ་འགྲོ་དོན་ཡིན་སྙམ་ཡང་། །
དེ་ལ་བརྟེན་པའི་ཞེ་འདོད་འབྱུང་བའི་རྒྱུ། ། །
རེ་དོགས་མེད་པ་ཁོ་བོའི་སྙིང་གཏམ་ཡིན། །
ཞེས་གསུངས་སོ། །རང་རང་ལ་མཛའ་ཞིང་བརྩེ་བ་ཆེ་བའི་གྲོགས་དང་གཞན་
སོགས་ལ་འཁོན་འཁྲུག་སོགས་ཧ་ཅང་བྱེད་པའི་ཚེ་ན་དེ་ལ་རང་གི་ཕན་པའི་ཀུན་སློང་
གི་དབང་གིས་དེ་གཉིས་ཀྱི་འཁྲུག་རྩོད་སྡུམ་པར་བྱས་ན། དེ་ཡང་རང་གི་ཆོས་སུ་
དམིགས་ནས་གཉའ་དང་དབང་བོ་ཞལ་ལྕེ་གཅོད་པ་ལ་སོགས་ཀྱི་སྒོ་ནས་སྐྱེ་བོ་གཞན་
$)



ཧི་མ་ལའི་རིག་མཛོད་ཆེན་མོ།
གྱི་འཁྲུག་རྩོད་སྡུམ་པ་དེ་ཡང་འགྲོ་བའི་དོན་ཞིག་ཡིན་པར་སྙམ་པར་བྱེད་ན་ཡང་དེ་ནི་
ནམ་ཡང་འགྲོ་བའི་དོན་དུ་འགྱུར་བར་དཀའ་སྟེ། དེ་ལ་བརྟེན་པའི་མི་དགེ་བའི་རྟོག་པ་
སྣ་ཚོགས་ཀྱི་ཞེ་འདོད་འབྱུང་བའི་རྒྱུ་ཡིན་པའི་ཕྱིར་དང་། དེ་ནི་ཕར་ལ་བལྟས་ན་ཕན་
ཐོགས་པ་ལྟར་དུ་སྣང་ཡང་དོན་ལ་རང་གཞན་གཉིས་ཀ་ལ་ཚེ་འདི་དང་ཕྱི་མ་ཐམས་
ཅད་དུ་གནོད་པའི་རྒྱུ་ཉིད་དུ་འགྱུར་བ་མ་གཏོགས་སྙིང་བོ་སྤུ་ཙམ་ཡང་མེད་པར་ངེས་
དགོས་པ་ཡིན་ལ། དེས་ན་འཇིག་རྟེན་ཚེ་འདིའི་བྱ་བ་གང་ལ་ཡང་རེ་དོགས་ཀྱི་འདུན་པ་
མེད་པར་བྱེད་པ་དེ་ནི་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟ་
བུའི་འཇིག་རྟེན་ཚེ་འདིའི་བྱ་བ་གང་ལ་མི་ཆགས་པར་ཟབ་རྒྱས་ཀྱི་ཆོས་ཚུལ་རྒྱ་མཚོ་ལྟ་
བུ་ཉམས་སུ་བླངས་ཤིང་། མི་མེད་དབེན་པའི་རི་ངོགས་སུ་ཚེ་དང་སྒྲུབ་པ་མཐའ་རུ་
འཁྱོལ་བར་བྱས་ན་ནི་དུས་གསུམ་རྒྱལ་བ་ཐམས་ཅད་ཀྱི་ལམ་ཚང་ལ་མ་ནོར་བ་ཡིན་
པའི་ཕྱིར་རོ། །ཚེ་སྔོན་བསོད་ནམས་བསགས་པའི་མཐུ་ལས་རང་རང་འཇིག་རྟེན་འདིར་
ཐམས་ཅད་ཀྱི་ཡིད་སྨོན་འཆོར་བའི་གནས། ཐོབ་མངའ་རིས། ལུས་དང་ལོངས་སྤྱོད། ཧ་
ཅང་མཛའ་ཞིང་མཐུན་པའི་འཁོར། གཉེན་ཉེ་བ་གྲོགས་དགའ་མཛའ་ཕུན་སུམ་ཚོགས་
པར་གྱུར་པ་དང་། ལས་དང་སྨོན་ལམ་བསོད་ནམས་ཀྱི་སྟོབས་དང་བཅས་པའི་དབང་
གིས་རྙེད་དང་བཀུར་སྟི་སོགས་གྲགས་པ་སྙན་པའི་གཏམ་གྱིས་འཛམ་གླིང་འདི་གང་
བར་གྱུར་ཀྱང་། ནམ་ཞིག་རང་ཉིད་གཅིག་པུ་ཐམས་ཅད་ཀྱི་ནང་ནས་དཔེར་ན་མར་གྱི་
དཀྱིལ་ནས་སྤུ་བཏོན་པ་ལྟར་འཆི་བའི་དུས་ལ་བབ་པའི་ཚེ་ན་རང་རང་ལ་ཕན་པ་དམ་
པའི་ཆོས་མ་གཏོགས་གཅིག་ཀྱང་མེད་ལ། དེས་ན་དེ་ཚེ་རང་ལ་སྐྱབས་དང་སྐྱོབ་མཁན་
སུ་ཡང་བཙལ་རྒྱུ་མེད་པ་ཡིན་ནོ། །ད་ལྟ་རང་རང་ལ་རང་དབང་ཅུང་ཙམ་ཡོད་པའི་
371



ཞལ་གདམས་བསྡུས་འགྲེལ་སྐོར། །
དུས་འདིར་ཐོས་བསམ་སྒོམ་པའི་ཕྱོགས་ལ་འབད་པ་བྱས་ཤིང་སྒྲུབ་པ་ཉམས་སུ་ལེན་
པར་བྱེད་པ་ལ་བརྩོན་པ་ནི་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་
ལྟ་བུའི་འཇིག་རྟེན་ཚེ་འདིའི་རྙེད་དང་བཀུར་སྟི་སོགས་གང་ལ་ཡང་མི་ཆགས་པར་ཟབ་
པ་དང་རྒྱ་ཆེའི་དམ་པའི་ཆོས་འདི་ལ་བརྩོན་ཅིང་སྒྲུབ་པ་ཉམས་སུ་ལེན་པར་བྱས་ན་
མངོན་པར་སངས་རྒྱས་ཤིང་གྲོལ་བར་འགྱུར་བ་དང་། མ་ཟད་ནམ་ཞིག་རང་ཉིད་གཅིག་
པུ་འགྲོ་ཚེ་དཀར་ནག་ལས་ཀྱི་རྗེས་སུ་འབྲང་བར་བྱེད་པ་ཙམ་མ་གཏོགས་གང་ལ་ཡང་
ཡིད་གཏད་མེད་པ་ཡིན་ཏེ།
ཀུན་མཁྱེན་ཆེན་པོས།
ཀྱེ་མ་གྲོགས་དག་སྲིད་གསུམ་འཁོར་བ་ན། །
སྡུག་བསྔལ་མེ་ཚོགས་ཀྱིས་གདུང་བདེ་བ་མེད། །
གཅིག་ནས་གཅིག་བརྒྱུད་ཤིང་རྟའི་འཕང་ལོ་འདྲ། །
དེ་བས་ད་རེས་ཐར་པའི་ཐབས་ཤིག་འཚོལ། །
ཞེས་གསུངས་སོ། །དེས་ན་དེ་ལྟ་བུའི་འཇིག་རྟེན་འདིར་ཇི་ལྟར་སྐྱེས་ཀྱང་བདེ་
བའི་གོ་སྐབས་སྐད་ཅིག་ཙམ་ཡང་མེད་དེ། དཔེར་ན་མེ་ཡི་གླིང་ལྟ་བུའི་སྡུག་བསྔལ་
འབའ་ཞིག་གིས་མནར་བར་འགྱུར་བ་ཡིན་ནོ། །མདོར་ན་འཇིག་རྟེན་ཚེ་འདིའི་ནོར་
དང་ལོངས་སྤྱོད་སོགས་འདི་དག་ལ་སྙིང་བོ་སྤུ་ཙམ་ཡང་མེད་པ་དཔེར་ན་སྒྱུ་མ་དང་རྨི་
ལམ་འདྲ་བའི་རང་བཞིན་ཡིན་ཏེ།
ཀུན་མཁྱེན་ཆེན་པོས།
ཚེ་འདིའི་སྣང་བ་རྨི་ལམ་འབྱོར་བ་འདྲ། །
༢7-



ཧི་མ་ལའི་རིག་མཛོད་ཆེན་མོ།
སད་པས་སྟོང་སྟེ་ཅི་ཡང་མེད་པ་ལྟར། །
ཐམས་ཅད་བོར་ཏེ་གཅིག་པུར་འགྲོ་དུས་ན། །
རྗེས་སུ་འབྲང་བ་དགེ་སྡིག་གཉིས་ལས་མེད། །
གཉེན་འདུན་འབྱོར་བས་ཅིས་ཀྱང་མི་གཏོང་ལ། ། །
ཤི་བའི་རྗེས་སུ་དེ་དག་འགྲོ་བ་མེད། །
བདག་ཀྱང་ཕྱིར་འོང་འདི་རུ་མི་ལྡོག་པས། ། །
ཚེ་འདིའི་བྱ་བས་བདག་ལ་ཅི་ཞིག་ཕན། །
ཞེས་གསུངས་སོ། །དེ་ལྟ་བུའི་ནོར་དང་ལོངས་སྤྱོད་འདི་དག་ལ་སྙིང་བོ་གང་ཡང་
མེད་པར་ནམ་ཞིག་ཤུལ་དུ་བཞག་ནས་འགྲོ་བར་འགྱུར་བ་ཡིན་ནོ། །ཚེ་འདིར་འབད་
པའི་ནོར་དང་ལོངས་སྤྱོད་སོགས་ཀུན་ལ་སྙིང་བོ་སྤུ་ཙམ་ཡང་མེད་པ་དཔེར་ན་སྦྲང་རྩི་
དང་འདྲ་བར་ངེས་པ་དང་། ནམ་ཞིག་ཐམས་ཅད་འབྲལ་བའི་རང་བཞིན་མ་གཏོགས་
མེད་པ་ཡིན་ཏེ།
གཞན་ལས།
ཚེ་འདིའི་ནོར་རྫས་བུང་བའི་སྦྲང་རྩི་འདྲ། ། །
རང་གིས་བསགས་ཀྱང་གཞན་གྱིས་སྤྱོད་པ་མང་། ། །
གཉེན་འདུན་མཛའ་བཤེས་འགྲོན་པོ་གནས་མཐུན་འདྲ། །
ལྷན་ཅིག་འདུས་ཀྱང་སོ་སོར་འབྲལ་དུ་ཉེ། །
ཞེས་གསུངས་པ་ལྟར་ཡིན་ནོ། །དེས་ན་ཚེ་འདིའི་བྱ་བ་གང་ལ་བསམ་ཡང་སྙིང་
བོ་མེད་པར་ངེས་ཏེ།
༣



ཞལ་གདམས་བསྡུས་འགྲེལ་སྐོར།
ཡང་གཞན་ལས།
ཚེ་འདིའི་བྱ་བ་གང་དང་གང་ཡང་རུང་། །
བྱས་པ་ཐམས་ཅད་དོན་མེད་སྡུག་བསྔལ་རྒྱུ། །
འཁྲུལ་བའི་བྱིས་པ་བསླུ་ཞིང་སྙིང་བོ་མེད། །
དེ་བས་ཐར་ལམ་བྱང་ཆུབ་སྒྲུབ་པར་མཛོད། །
ཅེས་གསུངས་སོ། །དེས་ན་དེ་ལྟ་བུའི་བསླུ་བྲིད་སྒྱུ་མའི་ལས་ལ་མི་གཡེང་བར་ཟབ་
མོའི་དམ་ཆོས་ལ་འབད་ཅིང་བློ་བདེ་ཀུ་ཡངས་ངང་ནས་སྒྲུབ་པ་ཉམས་སུ་ལེན་པར་
བྱེད་དགོས་པ་ཡིན་ཏེ། །
གཞན་ལས།
བྱ་བ་བཏང་ན་དམ་ཆོས་ངང་གིས་འགྲུབ། །
བྱ་བ་ཐོངས་ན་དངོས་འཛིན་འཁྲུལ་བ་འཇིག །
བྱ་བ་མེད་ན་ཉོན་མོངས་ཆུ་བོ་བརྒལ། །
བྱ་བ་བྲལ་ན་རང་སེམས་ངང་གིས་བདེ། །
ཞེས་གསུངས་པ་ལྟར་འཇིག་རྟེན་ཚེ་འདིའི་བྱ་བ་མཐའ་དག་ལས་ཡིད་བརྒལ་
ཞིང་། དམ་པའི་ངང་ཚུལ་ལས་འདའ་བ་མེད་པར་འཁོར་བ་ལ་རྒྱབ་ཀྱིས་ཕྱོགས་པར་
འགྱུར་བ་ཡིན་ནོ། །དེ་ཡང་གཙོ་བོ་སྒྲུབ་པ་ཉམས་སུ་ལེན་པའི་སྙིང་བོ་གང་ལ་གཞོལ་
བར་བྱ་དགོས་ཞེ་ན། གཙོ་བོ་རང་རྒྱུད་འདུལ་བའི་གཉེན་པོ་ལ་འབད་པ་བྱེད་དགོས་པ་
ཡིན་ཏེ།
34



ཧི་མ་ལའི་རིག་མཛོད་ཆེན་མོ།
གཞན་ལས།
དུས་རྣམས་ཀུན་ཏུ་རང་རྒྱུད་འབའ་ཞིག་འདུལ། །
སེམས་བསྐྱེད་ཀུན་ཏུ་གཞན་ཕན་འབའ་ཞིག་གིས། །
སེམས་ཅན་མཐོང་ལ་བྱམས་པའི་སེམས་གཙང་གིས། །
བྱང་ཆུབ་སྙིང་བོ་ཅན་ཞེས་གུས་པ་བསྐྱེད། །
ཅེས་གསུངས་སོ། དེས་ན་དེ་ལྟ་བུའི་རང་རྒྱུད་འདུལ་ཞིང་གཞན་ཕན་ལྷག་པའི་
བསམ་སྤྱོད་བཟང་བོ་ལ་བརྩོན་པར་བྱེད་པ་ནི་རྒྱལ་སྲས་བྱང་ཆུབ་སེམས་དཔའི་ལམ་
ཚང་ལ་མ་ནོར་བ་ཡིན་ནོ། །དེ་ཡང་ཐམས་ཅད་ཀྱི་ནང་ནས་གཙོ་བོ་གང་ཉམས་སུ་ལེན་
པར་བྱ་དགོས་ཞེ་ན། །གཙོ་བོ་ཡེ་སྟོང་སྤྲོས་པ་ཐམས་ཅད་དང་བྲལ་བའི་སེམས་ཀྱི་ངོ་བོ་
ལ་བལྟས་ཤིང་དེ་ལས་མི་འདའ་བར་སྣང་སེམས་ཐམས་ཅད་རང་བཞིན་མ་གྲུབ་པར་སྒྱུ་
མ་དང་རྨི་ལམ་ལྟ་བུ་ཉིད་དུ་རྟོགས་པར་བྱ་དགོས་པ་ཡིན་ཏེ།
ཡང་གཞན་ལས།
སེམས་ཉིད་དབྱིངས་ལ་ལྟ་བའི་རྫོང་བཅའ་ཞིང་། །
གནས་ལུགས་ངང་ལ་མི་རྟོག་མཉམ་པར་བཞག །
ཕྱི་ནང་ཆོས་ལ་སྒྱུ་མར་སྤྱད་བྱ་ཞིང་། ། །
འོད་གསལ་ཆོས་སྐུའི་འབྲས་བུ་མངོན་གྱུར་བྱ། །
ཞེས་གསུངས་པ་ལྟར་ཆོས་ཉིད་ཡེ་སྟོང་མཚན་མའི་རྣམ་རྟོག་སྤྲོས་པ་ཐམས་ཅད་
དང་བྲལ་བ་སེམས་ཀྱི་ངོ་བོ་ལ་བལྟ་བར་བྱ་དགོས། དེ་ཡི་ངོ་བོ་རང་བཞིན་སྐྱེ་མེད་དུ་
མཐོང་བ་ན་དེ་ལས་གཞན་པའི་སངས་རྒྱས་ཞེས་བྱ་བ་དུས་གསུམ་རྒྱལ་བ་ཐམས་ཅད་
375



ཞལ་གདམས་བསྡུས་འགྲེལ་སྐོར།
ཀྱིས་ནམ་ཡང་མ་གཟིགས་པ་ཡིན་ལ། དེས་ན་དེའི་ངོ་བོ་སྐྱོང་བར་བྱས་ན་ཚེ་འདི་ཉིད་
དུ་ཡེ་སྟོང་ཆོས་སྐུའི་ཀློང་དུ་གྲོལ་བར་འགྱུར་བ་ཡིན་ནོ། ། མདོར་ན་མདོ་རྒྱུད་རྒྱ་མཚོ་ལྟ་
བུའི་ནང་ན་རང་སེམས་སྲུང་བ་ལས་གདམས་པ་མ་གསུངས་པ་ཡིན་ལ། དེས་ན་རང་
ཉིད་གང་དུ་བསྡད་ཀྱང་འཁོར་དང་ལོངས་སྤྱོད་སོགས་ལ་ཆགས་པ་བྱ་བར་མི་འོས་ཏེ།
དེ་ལ་ཆགས་ཤིང་ཞེན་ན་ཐམས་ཅད་སྡུག་བསྔལ་སྐྱེད་བྱེད་མ་གཏོགས་མེད་པར་ངེས་
པས་སོ། །རང་ཉིད་གནས་གང་དུ་བསྡད་ཀྱང་ཐམས་ཅད་ལ་ཞེན་ཅིང་ཆགས་ནས་འཁོར་
དང་ཉེ་གནས་སོགས་སྐྱོང་བར་བྱས་ན་སྡུག་བསྔལ་སྐྱེ་བའི་རྒྱུ་མ་གཏོགས་མེད་མོད། དེ་
ལ་མི་བསམ་པར་གཉེར་བ་དང་ཉེ་གནས་གཙོ་བོ་སོགས་འཁོར་སྣ་ཚོགས་སྐྱོང་བར་བྱས་
ན་སྙིང་བོ་མེད་དེ། དེ་ལ་བརྟེན་ནས་ཆགས་སྡང་སྣ་ཚོགས་འབྱུང་བར་འགྱུར་བ་ཡིན་ནོ། །
མ་ཟད་རང་ལ་ཉེ་བར་མཁོ་བའི་ཁང་ཁྱིམ་ལ་སོགས་པ་དང་། ཐབ་ཁ་དང་ཡོ་བྱད་ཀྱི་
དངོས་པོ་རྣམས་དང་། མཁན་སློབ་ལ་སོགས་གྲྭ་སའི་སྲོག་ཤིང་ཡིན་མོད་ཀྱང་། དེ་དག་
ནི་རང་རྒྱུད་ལ་གཟུང་འཛིན་བློ་ཡི་བདེན་འཛིན་སྣ་ཚོགས་སྐྱེ་བའི་རྒྱུ་དང་དུས་རྣམ་
ཐམས་ཅད་དུ་ཡིད་ལ་དགའ་སྡུག་སྣ་ཚོགས་དང་སེམས་ཁྲལ་འབྱུང་བའི་རྒྱུ་མ་གཏོགས་
སྙིང་བོ་མེད་ལ། དེས་ན་འདུ་འཛི་སྐྱུང་བར་བྱེད་པ་བདག་གིའམ་ཁོ་བོའི་སྙིང་གི་དྲང་
བོའི་གཏམ་ཡིན་པས། དེ་ལྟ་བུའི་གཟུང་འཛིན་འཁྲུལ་བ་འབྱུང་བྱེད་ཀྱི་རྒྱུ་མཐའ་དག་
སྤང་བར་བྱ་དགོས། དེ་ཉིད་སྤངས་བར་མ་བྱས་ན་ནམ་ཡང་གྲོལ་བར་མི་འགྱུར་བར་མ་
ཟད་དེ་དག་ལ་བརྟེན་ནས་མི་དགེ་བ་སྣ་ཚོགས་ཀྱང་འབྱུང་བར་འགྱུར་བ་ཡིན་ཏེ།
ཀུན་མཁྱེན་ཆེན་པོས། །
འཇིག་རྟེན་སྤྱོད་པ་དམ་པའི་གཞིར་གྱུར་པ། །
76



ཧི་མ་ལའི་རིག་མཛོད་ཆེན་མོ།
ལེགས་པའི་ཆོས་ལ་རྟག་ཏུ་འབད་པ་སྟེ། །
སྙིང་ནས་མི་རྟག་འཆི་བ་དྲན་བྱས་ནས། །
སྐྱེ་བོ་དམ་པ་རྣམས་ཀྱི་རྗེས་འགྲོ་མཛོད། །
ཅེས་ལེགས་པའི་ཡོན་ཏན་མཐའ་དག་འབད་མེད་དུ་འབྱུང་བའི་ཆོས་ལ་བརྩོན་
པར་བྱེད་དགོས་པ་ཡིན་ནོ། །ནམ་ཞིག་རང་རང་དབེན་པའི་གནས་སུ་སྒྲུབ་པ་ཉམས་སུ་
ལེན་པར་འདོད་ཅིང་། མི་མེད་དབེན་པའི་གནས་སུ་འགྲོ་བར་བྱེད་པའི་ཚེ་ནའང་རྟེན་
མཆོད་དང་ཡིག་རིགས། དཔེ་ཆ་དང་ཐབ་ཁ་ལ་སོགས་པ་རང་གི་དོན་དུ་གཉེར་ཞིང་
དངོས་རྫས་ཅི་དགོས་ཐམས་ཅད་ཁུར་ནས་རང་ཉིད་གཅིག་པས་དབེན་པའི་རི་ཁྲོད་
འགྲིམ་པ་དེ་ཡང་ཆོས་སྒྲུབ་པའི་མཐུན་རྐྱེན་ཞིག་ཡིན་པར་བསམ་ན་དེ་ནི་ནམ་ཡང་
ཆོས་སྒྲུབ་པའི་མཐུན་རྐྱེན་མ་ཡིན་ཏེ། དེ་ནི་འཇིག་རྟེན་ཚེ་འདི་བློས་མ་ཐོངས་བའི་
སྟོབས་དང་། དངོས་པོ་ཐམས་ཅད་ལ་ཤིན་ཏུ་ཞེན་པ་ཆེ་བའི་དབང་གིས་དེ་ལྟར་བྱུང་བ་
ཡིན་པའི་ཕྱིར་རོ། །དེས་ན་དེ་དག་རྣམས་འཕྲལ་དུ་རང་ལ་འཇོམས་པར་གྱུར་པ་སྟེ་ཇི་
ལྟར་རང་ལ་མཁོ་དགུའི་ལོངས་སྤྱོད་སོགས་ལྡན་ཡང་ཐམས་ཅད་ཚེ་འདི་དང་ཕྱི་མ་
གཉིས་ཆ་ར་དུ་སྡུག་བསྔལ་འབྱུང་བའི་གཞི་དང་དེ་ལ་ཧ་ཅང་ཆགས་ཤིང་ཞེན་པ་ཆེ་
བའི་དབང་གིས་ཕན་ཚུན་གྱི་རྩོད་པ་སྣ་ཚོགས་འབྱུང་བར་འགྱུར་བ་དང་། ནོར་རྫས་
ཅུང་ཟད་རེ་ཡན་ཆད་རྩོད་པའི་རྒྱུ་ཉིད་དུ་གྱུར་པའི་ངང་ཚུལ་ལ་བསམ་ན། འཇིག་རྟེན་
ཚེ་འདིའི་བྱ་གཞག་འདི་དག་ལ་སྙིང་བོ་ཨེ་ཡོད་ཅེ་ན། འདི་དག་ཕར་མ་བརྟག་མ་དཔྱད་
པར་བལྟས་ན་བདེ་བ་ལྟར་སྣང་ཡང་དོན་ལ་ནམ་ཡང་སྙིང་བོ་མེད་དེ། མཐོན་པོའི་
མཐར་ལྷུང་། བསགས་པའི་མཐར་ཟད། འདུས་པའི་མཐར་འབྲལ། བརྩིག་པའི་མཐར་
37



ཞལ་གདམས་བསྡུས་འགྲེལ་སྐོར།
འགྱེལ་ཞིང་ཐམས་ཅད་སྡུག་བསྔལ་འབྱུང་བའི་རྒྱུ་མ་གཏོགས་མེད་པ་ཡིན་པས། དཔེར་
ན་བྱིས་པས་བྱེ་མའི་ཁང་བུ་བརྩིགས་ཤིང་ལྡིབ་པར་གྱུར་ན་དེ་ལ་ཆོ་ངེ་བྱེད་པ་ལྟར་མ་
གཏོགས་ཐམས་ཅད་ལ་སྙིང་བོ་གཞན་ཅི་ཡང་མེད་པར་ངེས་དགོས་པ་ཡིན་ནོ། །མདོར་
ན་ནོར་དང་ལོངས་སྤྱོད་སོགས་དངོས་པོ་འདི་དག་ལ་ཇི་ལྟར་བདེན་པར་བཟུང་ན་དེ་
དག་ཚེ་འདི་དང་ཕྱི་མ་གཉིས་ཆར་ཡོངས་བའི་གཞི་ཡིན་པ་དང་། མ་ཟད་སྐྱེ་ཞིང་སྐྱེ་བ་
ཚེ་རབས་ཐམས་ཅད་དུ་ངན་སོང་དུ་འགྲོ་བར་བྱེད་པའི་རྒྱུ་མ་གཏོགས་མེད་ལ། དེས་ན་
རང་རང་གིས་འཇིག་རྟེན་ཚེ་འདིའི་བྱ་བ་མཐའ་དག་ལ་ཞེན་པ་གཏིང་ནས་ལོག་ཅིང་
དགོས་འབྲས་མེད་པ་དཔེར་ན་རྨི་ལམ་གྱི་ལོངས་སྤྱོད་འདྲ་བའི་འདུ་ཤེས་དག་བསྟེན་
པར་བྱེད་པ་དེ་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟར་དུ་རང་
རང་དབེན་པར་འགྲོ་བའི་ཚེ་ན་ཟབ་དང་རྒྱ་ཆེའི་དོན་ཉམས་སུ་བླངས་པར་བྱས་ན་མ་
གཏོགས་ཟག་བཅས་ཀྱི་ལོངས་སྤྱོད་འདི་དག་ལ་བདེན་པར་གྲུབ་པའི་དངོས་པོ་མེད་
པར་ངེས་པ་ཡིན་ལ། དེས་ན་འདི་དག་ལ་བདེན་པར་བཟུང་བར་བྱས་ན་མཐར་ཁམས་
གསུམ་གྱི་གནས་ལས་ཐར་པར་མི་འགྱུར་བ་ཡིན་ནོ། །གོང་དུ་བཤད་པ་ལྟར་ད་ལྟ་རང་
རང་གིས་དལ་འབྱོར་གྱི་མི་ལུས་ཐོབ། མཚན་ལྡན་གྱི་བླ་མ་མཇལ། དེ་དག་གི་གསུང་
ཉམས་སུ་ལེན་པའི་གོ་སྐབས་ཡོད་དུས་འདིར་སྒྲུབ་པ་ཉམས་སུ་ལེན་པར་མ་བྱས་ན་ཕྱིས་
ནས་ཐོབ་པར་མི་འགྱུར་བ་དང༌། འདི་དག་ལའང་ནམ་ཡང་རྟག་པ་དང་བརྟན་པ་སྐད་
ཅིག་ཀྱང་མེད་པར་ངེས་པ་ཡིན་ཏེ།
ཀུན་མཁྱེན་ཆེན་པོས།
དལ་འབྱོར་ཐོབ་ཀྱང་ཡིད་བརྟན་འགའ་མེད་དེ། །
373



ཧི་མ་ལའི་རིག་མཛོད་ཆེན་མོ།
ཐམས་ཅད་མི་བརྟན་འགྱུར་ཞིང་སྙིང་བོ་མེད། །
སྐད་ཅིག་མི་རྟག་འཇིག་པའི་ཆོས་ཅན་ཏེ། །
མྱུར་དུ་འཆི་ཞེས་སྙིང་ནས་བསམ་པར་བྱ། །
ཞེས་གསུངས་ཤིང་ཐམས་ཅད་ལ་ཡིད་བརྟན་སྐད་ཅིག་ཀྱང་མེད་པར་འཆི་བར་
ངེས་པ་འདི་ལ་སྙིང་ནས་བསམ་པར་བྱ་དགོས་ཞེས་དེ་ལྟར་བསྟན་པ་ཡིན་ནོ། །རང་རང་
ན་སོ་གཞོན་པའི་དུས་སུ་ཆོས་ལ་རེམ་པར་མ་བྱས་ན། ནམ་ཞིག་རྒས་ཤིང་འཆི་ལ་ཉེ་ཚེ་
ཆོས་ལ་བསླབ་པར་མི་ནུས་པ་ཡིན་ཏེ།
ཨོ་རྒྱན་ཆེན་པོས།
ན་སོ་གཞོན་དུས་དམ་ཆོས་རེམ་ལ་གྱིས། །
རྒས་ནས་བྱེད་འདོད་འབྱུང་བས་ཆུན་པར་དཀའ། །
ཞེས་གསུངས་པ་ལྟར་ནམ་ཞིག་ལུས་སེམས་ཐམས་ཅད་རྒུད་པར་གྱུར་ཚེ་ཆོས་ལ་
འབད་པ་བྱས་ཀྱང་འཆི་ལ་ཉེ་བར་གྱུར་ཞིང་རང་ཉིད་གཅིག་པུ་འགྲོ་བའི་དུས་ལ་བབ་
པ་ཡིན་ལ། དེས་ན་ད་ལྟ་ཉིད་ནས་འདོད་ཆུང་ཆོག་ཤེས་འཕགས་པའི་རིགས་ལ་གནས་
ནས་སྒྲུབ་པ་ཉམས་སུ་ལེན་པར་བྱ་དགོས་པ་ཡིན་ཏེ།
ཆོས་བཞི་རིན་པོ་ཆེ་ལས།
འདོད་པ་ཆུང་ཞིང་ཆོག་ཤེས་ལྡན་པར་མཛོད། །
འདོད་པ་ཟད་པ་འཕགས་པ་དངོས་ཡིན་ལ། །
འདོད་པ་ཆུང་ན་འཕགས་པའི་རིགས་ཞེས་བྱ། །
འདོད་ལྡན་སྡུག་བསྔལ་ཉོན་མོངས་ངང་གིས་འཕེལ། །
379



ཞལ་གདམས་བསྡུས་འགྲེལ་སྐོར།
འདོད་པ་ཆུང་རྣམས་ངང་གིས་དགེ་བ་འཕེལ། ། །
ཞེས་གསུངས་སོ། །དེ་ལྟ་བུའི་སྒོ་ནས་འདོད་ཆུང་ཆོག་ཤེས་འཕགས་པའི་རིགས་
ལ་བསླབ་པར་བྱས་ན་ཚེ་འདི་ཉིད་དུ་གྲོལ་བར་ངེས་པ་ཡིན་ནོ། །སྤྱིར་ད་ལྟ་ཚེ་ཡི་སྙིགས་
མ་དང་། ཉོན་མོངས་པའི་སྙིགས་མ་དང་། སེམས་ཅན་གྱི་སྙིགས་མ་དང་། དུས་ཀྱི་སྙིགས་
མ་དང་། ལྟ་བའི་སྙིགས་མ་སོགས་སྙིགས་མ་ལྔ་བོ་དྲག་ཏུ་བདོ་བའི་དུས་འདིར། རང་རང་
གིས་ཚེ་འདིར་སྒྲུབ་པ་ཉམས་སུ་ལེན་པར་མ་བྱས་ན། ད་ལྟ་གཞན་ལ་ཕན་སེམས་ཀྱི་སྒོ་
ནས་ཆོས་བཤད་སྒོམ་སྒྲུབ་སོགས་བྱེད་དགོས་ཞེས་ཇི་ལྟར་ཕན་སེམས་བཟང་བོ་བྱས་
ཀྱང་ཕན་པར་དཀའ་ཏེ། སྙིགས་མའི་སེམས་ཅན་འདི་དག་ཤིན་ཏུ་གདུལ་དཀའ་བ་ཡིན་
ལ། དེས་ན་སྙིགས་མའི་དུས་འདིར་རྒྱུད་ཤིན་ཏུ་རྩུབ་པའི་དམུ་རྒོད་ཀྱི་འཁོར་ངན་པ་
འདི་རྣམས་ལ་རང་གིས་སྙིང་བརྩེ་བའི་སྒོ་ནས་ཕན་འདོད་ཀྱིས་བཀའ་བཀྱོན་ལ་སོགས་
བྱས་ན་དེ་ཡང་ཕན་སེམས་ཤིག་ཡིན་མོད་ཀྱང་དེ་ལ་ཕན་སེམས་ཉིད་དུ་བཟུང་ནས་
ཉན་མཁན་དཔེར་ན་ཉིན་མོའི་སྐར་མ་ལས་ཀྱང་དཀོན་པ་ཡིན་ཏེ། དེས་ན་དེ་ཡིས་
གཞན་ལ་མི་ཕན་པར་མ་ཟད་དེ་ལ་བརྟེན་ནས་ཆགས་སྡང་དང་ཉོན་མོངས་པ་སྣ་
ཚོགས་སྐྱེ་བའི་རྒྱུ་ཉིད་དུ་འགྱུར་བ་ཡིན་ནོ། །དེས་ན་དུས་དང་རྣམ་པ་ཐམས་ཅད་དུ་སྐྱེ་
བོ་ཀུན་ལ་ཞི་བར་སྨྲ་བ་ནི་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་
ལྟར་དུ་གཞན་ལ་ཚིག་རྩུབ་དང་ཕྲག་དོག་སོགས་ཀྱི་ལས་གང་ཡང་མི་བྱ་བར་བྱམས་
དང་སྙིང་རྗེའི་ཀུན་ནས་བསླངས་ཤིང་སྙན་པར་སྨྲ་བར་བྱས་ན་བདག་གཞན་གཉིས་ལ་
འདི་ལས་ཕན་པའི་བྱ་བ་བཟང་བོ་ནམ་ཡང་མེད་པར་ངེས་པ་ཡིན་ཏེ།
S}



ཧི་མ་ལའི་རིག་མཛོད་ཆེན་མོ།
སྤྱོད་འཇུག་ལས།
མི་སྙན་ལས་ཀྱང་བདག་བསྲུང་བ། ། །
དེ་བཞིན་གཞན་ལ་བསྲུང་སེམས་དང་། །
སྙིང་རྗེའི་སེམས་ནི་དེ་ལྟར་བྱ། །
ཞེས་དང་།
ཞབས་དཀར་བས།
རང་ཉིད་ཐོག་མའི་དུས་ནས་ད་ལྟའི་བར། ། །
དྲིན་གྱིས་བསྐྱངས་པའི་མར་གྱུར་སེམས་ཅན་གྱིས། །
ད་ལྟ་སྡུག་བསྔལ་མྱོང་བ་སྙིང་རེ་རྗེ། །
ཚ་བའི་དུས་སུ་བསིལ་སྟེར་དྲིན་ཆེན་མ། །
ལ་ལ་ད་ལྟ་ཚ་དམྱལ་བརྒྱུད་དུ་སྐྱེས། །
ཚ་བའི་སྡུག་བསྔལ་མྱོང་བ་སྙིང་རེ་རྗེ། ། །
གྲང་བའི་དུས་སུ་དྲོད་ཀྱིས་བསྐྱངས་པའི་མ། །
ལ་ལ་ད་ལྟ་གྲང་དམྱལ་བརྒྱད་དུ་སྐྱེས། ། །
གྲང་བའི་སྡུག་བསྔལ་མྱོང་བ་སྙིང་རེ་རྗེ། །
བཀྲེས་སྐོམ་དུས་སུ་བཟའ་བཏུང་སྟེར་བའི་མ། །
ལ་ལ་ད་ལྟ་ཡི་དྭགས་གནས་སུ་སྐྱེས། །
བཀྲེས་སྐོམ་སྡུག་བསྔལ་མྱོང་བ་སྙིང་རེ་རྗེ། །
བྱམས་པས་རྟག་ཏུ་བསྐྱངས་པའི་དྲིན་ཆེན་མ། །
381



ཞལ་གདམས་བསྡུས་འགྲེལ་སྐོར།
ལ་ལ་ད་ལྟ་དུད་འགྲོའི་གནས་སུ་སྐྱེས། །
བཀོལ་སྤྱོད་སྡུག་བསྔལ་མྱོང་བ་སྙིང་རེ་རྗེ། །
བརྩེ་བས་གང་འདོད་སྟེར་བའི་དྲིན་ཆེན་མ། །
ལ་ལ་ད་ལྟ་མི་ཡི་གནས་སུ་སྐྱེས། །
ན་འཆིའི་སྡུག་བསྔལ་མྱོང་བ་སྙིང་རེ་རྗེ། །
གནོད་པ་ཀུན་ལས་སྐྱོབ་པའི་རིན་ཆེན་མ། །
ལ་ལ་ད་ལྟ་ལྷ་མིན་གནས་སུ་སྐྱེས། ། །
འཐབ་རྩོད་སྡུག་བསྔལ་མྱོང་བ་སྙིང་རེ་རྗེ། །
ཕན་པ་ཁོ་ནས་སྐྱོང་བའི་དྲིན་ཆེན་མ། །
ལ་ལ་ད་ལྟ་ལྷ་ཡི་གནས་སུ་སྐྱེས། །
འཕོ་ལྟུང་སྡུག་བསྔལ་མྱོང་བ་སྙིང་རེ་རྗེ། །
འཁོར་བའི་སྡུག་བསྔལ་རང་སངས་འགྱུར་དུས་མེད། །
རང་ལ་ད་ལྟ་སྐྱོབ་པའི་ནུས་པ་མེད། །
སྡུག་བསྔལ་མྱོང་བའི་མ་རྣམས་སྙིང་རེ་རྗེ། །
ཞེས་གསུངས་སོ། །དེ་ལྟ་བུའི་རང་ལ་ཚེ་རབས་གྲངས་མེད་ནས་དུས་ད་ལྟ་ལ་མ་
ཐུག་གི་བར་དུ་རང་ལ་ཟས་ཀྱི་ཕུད་བྱིན་གོས་ཀྱི་རྩེས་གཡོག ཤིན་ཏུ་བྱམས་པའི་བསྐྱེད་
སྲིང་བའི་མ་རྒན་སེམས་ཅན་འདི་རྣམས་སྡུག་བསྔལ་གསུམ་ལས་མྱུར་དུ་སྒྲོལ་བར་བྱ་
བའི་ཐབས་ལ་འབད་པ་བྱེད་དགོས། དེ་ལྟར་བྱས་ན་རང་གཞན་སེམས་ཅན་ཐམས་ཅད་
ཚེ་འདི་འཕོས་མ་ཐག་ཏུ་མངོན་པར་སངས་རྒྱས་པར་འགྱུར་བ་བསྟན་པ་ཡིན་ནོ། །དེ་
382



ཧི་མ་ལའི་རིག་མཛོད་ཆེན་མོ།
ཡང་དེང་དུས་སྙིགས་མ་ལྔ་བོ་དྲག་ཏུ་བདོ་བའི་གནས་སྐབས་འདིར་རང་རང་གི་རྒྱུད་
ལ་དད་དང་ངེས་འབྱུང་རེ་ཨེ་སྐྱེ་བལྟ་བར་བྱ་དགོས། དེ་ལྟར་མི་བྱེད་པར་རང་རང་གི་
གྲུབ་མཐའ་ལ་རང་ལུགས་ཉིད་དུ་བཟུང་ནས་ཆགས་སྡང་འབའ་ཞིག་གིས་ཉིན་མཚན་
འདའ་བར་བྱས་ན་རང་གཞན་གཉིས་ཀ་ཡོངས་བྱེད་ཀྱི་གཞི་མ་གཏོགས་སྙིང་བོ་ཅི་ཡོད་
མེད་ལ། དེས་ན་དེང་དུས་སྐྱེ་བོ་འགའ་ཞིག་གིས་ཟབ་པ་དང་རྒྱ་ཆེའི་དཀའ་བའི་གནད་
ལྟ་སྒོམ་སྤྱོད་གསུམ་གྱི་ཁྱད་པར་ཤེས་པ་ལྟ་ཅི། དེ་མེད་ཀྱང་བསྡུས་ཚན་ཙམ་རེ་ཁ་བྱང་
དུ་བཏང་ནས་དེ་གྲུབ་མཐའ་ཆེན་པོ་བཞིའི་ལྟ་སྒོམ་སྤྱོད་པའི་གནད་ཁྱད་པར་ཅན་རེ་
ཡིན་ཁུལ་བྱས་ན་དེ་ལས་རྨོངས་ཚབས་ཆེན་པོ་ནམ་ཡང་མེད་པར་ངེས་པ་དང་། མ་ཟད་
རྙིང་མ་དང་ས་སྐྱ་དང་བཀའ་བརྒྱུད་པ་དང་དགེ་ལྡན་པ་དང་ཇོ་ནང་བ་སོགས་ཀྱིས་
གནས་སྐབས་ལམ་ཉམས་སུ་ལེན་པའི་ཚེ་ན་ལམ་ཉམས་སུ་ལེན་ཚུལ་ལ་ཁྱད་པར་ཡོད་
ཀྱང་། མཐར་ཐུག་དོན་གྱི་གནས་ལུགས་སྤྲོས་པ་ཐམས་ཅད་དང་བྲལ་བ་མངོན་དུ་གྱུར་
ཚུལ་ལ་ཁྱད་པར་སྤུ་ཙམ་ཡང་མེད་པ་ཡིན་ཏེ། གཞི་སྐྱེ་བ་མེད་པ་ཆོས་ཐམས་ཅད་ཀྱི་
ཆོས་ཉིད་ནི་མཐའ་གང་ལ་ཡང་གནས་པ་ཡོད་པ་མ་ཡིན་པའི་ཕྱིར་རོ། །དུས་དང་གནས་
སྐབས་ཐམས་ཅད་དུ་གཞན་ཕན་ལྷག་པའི་བསམ་སྤྱོད་བཟང་བོ་ལ་བརྩོན་ཅིང་འགྲོ་བ་
ཀུན་ལ་ཕན་པའི་སེམས་ཀྱིས་རང་འདོད་ཀྱི་རྩ་བ་སྤུ་ཙམ་ཡང་མེད་པའི་གཏམ་བཤད་
པར་བྱས་ཏེ། དེ་དག་ལ་ཕན་ཐོགས་པར་འདོད་པའི་བྱམས་དང་བརྩེ་བས་མི་གཞན་དག་
ལ་མཚང་ནས་བརྗོད་པར་བྱེད་པ་དེ་ཡང་། བློ་སེམས་དྲང་བོ་ཡིན་ཀྱང་གཞན་ལ་ཕན་མི་
ཐོགས་པར་མ་ཟད་སྙིང་སྐྲན་འཇུག་པའི་རྒྱུ་མ་གཏོགས་མེད་པས་ཐམས་ཅད་ལ་ནམ་
ཡང་སྙན་པར་སྨྲ་བ་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟར་
38.༢



ཞལ་གདམས་བསྡུས་འགྲེལ་སྐོར།
ཉམས་སུ་བླངས་ཤིང་ཚེ་འདི་ཉིད་དུ་གྲོལ་བར་བྱེད་པའི་ཐབས་ལ་འབད་པ་བྱེད་དགོས་
པ་ཡིན་ནོ། །ཀུན་གྱིས་དུས་དང་གནས་སྐབས་ཐམས་ཅད་དུ་གནས་ལུགས་ཀྱི་དོན་ལ་མི་
བསམ་པར་བབ་ཅོལ་དུ་རང་རང་གི་གྲུབ་མཐའི་ཕྱོགས་ལ་ཆགས་ཤིང་དེ་སྐྱོང་ཞིང་མན་
ངག་ཉིད་དུ་འཛིན་པ་དང་། གཞན་གྱི་གྲུབ་མཐའི་ཕྱོགས་ལ་དགྲ་ལྟར་བལྟས་ཏེ་དགག་
པའི་རྒྱུ་ཞིག་ཏུ་འཛིན་པར་བྱེད་པ་དང་། རང་ཆེ་འདོན་ཕྱིར་དུ་བགྲོ་གླེང་སོགས་བསྟན་
པའི་གད་བདར་རམ་བྱ་བ་ཞིག་ཡིན་པར་སྙམ་ན་ཡང་། དེ་ལ་བརྟེན་ནས་ཆགས་སྡང་
ཉོན་མོངས་པ་རྒྱུད་ལ་སྐྱེ་བའི་རྒྱུ་ཉིད་དུ་གྱུར་པ་མ་གཏོགས་མེད་ལ། དེས་ན་ཆགས་སྡང་
རྨོངས་གསུམ་འབའ་ཞིག་གིས་དུས་འདའ་བར་མི་བྱ་སྟེ། དེ་ལྟར་ཆོས་དང་བླ་མ་ལ་ལོག་
ལྟ་འབའ་ཞིག་བྱས་ཤིང་བདག་གཞན་གཉིས་ཀའི་ཐར་པའི་ས་བོན་བསྲེགས་པར་བྱས་
ན་དེ་ལས་ཡིད་ཕམ་པ་ཅི་ཡོད་དེ་མེད་པར་ངེས་སོ། །དེ་ལྟར་ངེས་ན་ནམ་ཡང་དད་དང་
ངེས་འབྱུང་སོགས་ཀྱིས་རང་རྒྱུད་བསྐུལ་ཞིང་ངག་སྨྲ་བཅད་བྱེད་པ་ནི་བདག་གིའམ་ཁོ་
བོའི་སྙིང་གི་དྲང་བོའི་གཏམ་ཡིན་པས། དེ་ལྟར་དུ་ཆགས་སྡང་རྨོངས་གསུམ་སོགས་མི་
དགེ་བ་འབའ་ཞིག་གིས་དུས་འདའ་བར་མི་བྱ་བར་ཟབ་དང་རྒྱ་ཆེའི་ཆོས་ཚུལ་རྒྱ་མཚོ་
ལྟ་བུ་ལ་ཉམས་སུ་ལེན་པར་བྱ་དགོས་པ་ཡིན་ནོ། །ཆོས་ཐམས་ཅད་ཀྱི་སྙིང་བོ་དེ་གང་ཞེ་
ན་རང་རྒྱུད་འདུལ་བྱེད་ཀྱི་ཐབས་མ་གཏོགས་ཅི་ཡང་མེད་ལ། དེས་ན་རང་རང་གིས་
དམ་པའི་ཆོས་རྣམ་པར་དག་པ་ཞིག་བསྒྲུབ་པར་འདོད་ན་ཚེ་འདིར་སྣང་གི་ཆོས་གང་
ལ་མི་ཆགས་པར་བསྒྲུབ་པར་བྱ་དགོས། དེས་ན་རང་ཉིད་ཆོས་ལ་ཞུགས་པའི་ཚེ་མུ་
སྟེགས་པའི་བདག་རྟག་པར་འཛིན་པ་བཞིན་དུ་དེང་དུས་རྟོག་གེ་བ་དང་གནས་ལུགས་
ཀྱི་ལྟ་བ་མ་རྟོགས་པའི་སྒོམ་ཆེན་སོགས་ཁ་ཅིག་གིས་ཆོས་ཐམས་ཅད་སྟོང་ཉིད་ཡིན་



ཧི་མ་ལའི་རིག་མཛོད་ཆེན་མོ།
པའི་ཕྱིར་ན་ལས་འབྲས་སོགས་གང་ཡང་མེད་དོ་ཟེར་ཞིང་མཁའ་ལ་སྟོང་འཛིན་བྱེད་པ་
སོགས་ཤིན་ཏུ་མང་བོ་ཡོད་ལ། དེས་ན་དོན་གྱི་གནས་ལུགས་ཇི་བཞིན་རྟོགས་པ་དང་
རང་རྒྱུད་ཀྱི་སྒྲིབ་པ་སྤངས་བར་བྱས་པ་མེད་ན། ཁ་བཤད་ཅུང་ཙམ་ཤེས་པ་ལ་སྙིང་བོ་
གང་ཡང་མེད་པར་ངེས་དགོས་པ་ཡིན་ནོ། །དེ་དག་འབྱུང་བའི་རྒྱུ་གང་ཞེ་ན་ཚེ་འདི་
བློས་མ་ཐོངས་བའི་དབང་གིས་འབྱུང་བ་ཡིན་ཞེས་བཀའ་དང་བསྟན་བཅོས་དུ་མ་ལས་
ཚེ་འདི་ལ་ཞེན་ན་ཆོས་པ་མིན་གསུངས་པ་ལྟར་ཡིན་ལ། དེས་ན་ཁ་སང་དེ་རིང་དུས་
ངན་སྙིགས་མའི་དུས་འདིར་ཡང་གྲུབ་མཐའ་འཛིན་པར་ཁས་འཆེ་བ་རྣམས་ཀྱིས་ལྟ་
གྲུབ་ཀྱི་ཁྱད་པར་ལྟ་ཅི། ཐ་ན་ཡི་གེ་ཙམ་ཡང་འདོན་མ་ཤེས་ཀྱང་། ད་དུང་བླ་མ་བཀའ་
བརྒྱུད་སོགས་ཀྱི་གྲུབ་མཐའ་དཔེར་ན་ས་དགེ་བཀའ་རྙིང་ལ་སོགས་པ་རང་རང་གི་གྲུབ་
མཐའ་ལ་ཆགས་ཞེན་ཆེ་བའི་དབང་གིས་ཕྱོགས་རིས་ཁ་འཛིན་བྱས་ན་དེ་ནི་བསྟན་པའི་
ཞབས་ཏོག་ཅིག་ཡིན་པར་སྙམ་ན་ཡང་དེ་ནི་མ་ཡིན་ཏེ། རྒྱུ་མཚན་རང་ཕྱོགས་ལ་ཆགས་
ནས་བསྟོད་པ་བརྗོད་པར་བྱེད་པ་དང་། གཞན་ཕྱོགས་ལ་ངན་སྨོད་བརྗོད་པར་བྱེད་པ་
ནི་ཆགས་སྡང་ཉོན་མོངས་དག་གི་རྒྱུ་ཡིན་པའི་ཕྱིར་ན་སྙིང་བོ་ཅུང་ཟད་ཙམ་ཡང་མེད་
ལ། དེས་ན་ཀུན་ལ་དད་པ་དང་དག་སྣང་སྦྱང་ཞིང་ཞེན་ཅིང་ཆགས་པ་མེད་པར་ཐམས་
ཅད་ལ་བློ་ཞེན་མེད་དུ་བསྐྱུར་བ་ནི་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་
པས། དེ་ལྟར་བྱས་ནས་རང་སེམས་དགེ་བའི་ལམ་དུ་བཞག་ཅིང་སྒྲུབ་པ་ཉམས་སུ་ལེན་
པར་བྱས་ན་དེ་ནི་དུས་གསུམ་རྒྱལ་བ་ཐམས་ཅད་ཀྱི་ལམ་ཚང་ལ་མ་ནོར་བ་ཡིན་ནོ༔ །མདོར་
ན་ཆོས་ཕུང་རང་འབྱམས་ཀྱི་སྙིང་བོ་ཐམས་ཅད་གནད་གཅིག་ཏུ་དྲིལ་ན་རང་རྒྱུད་
འདུལ་བའི་ཐབས་ཉིད་དུ་གྱུར་པ་མ་གཏོགས་གང་ཡང་མེད་དེ། །
3



ཞལ་གདམས་བསྡུས་འགྲེལ་སྐོར།
ཆོས་བཞི་ལས།
དེ་ལྟར་རབ་དཀར་དམ་པའི་ཆོས་མཆོག་ལ། ། །
དང་བས་རབ་ཞུགས་ཐར་ལམ་འདོད་རྣམས་ཀྱིས། །
རང་གི་སེམས་ཉིད་རབ་ཏུ་གདུལ་བྱའི་ཕྱིར། །
ཆོས་དེ་ལམ་དུ་འགྲོ་བ་རབ་ཏུ་གཅེས། །
འདི་ལྟར་རྒྱལ་བའི་བསྟན་ལ་རབ་ཞུགས་ནས། །
ཐོས་བསམ་སྒོམ་པར་ཆས་པ་དེ་དག་ཀྱང་། །
ཁ་ཅིག་མ་ཞི་རང་རྒྱུད་ངན་པ་དང་། །
ལ་ལ་ལམ་ལོག་དམན་དང་ལམ་གོལ་ཞུགས། །
ཞེས་དང་།
ཀུན་མཁྱེན་བོད་པ་སྤྲུལ་སྐུའི་ཞལ་ནས།
ཀྱེ་མ་དེང་དུས་སྣ་ཚོགས་འདུ་ཤེས་ཀྱིས། །
ཕན་ཚུན་ཆགས་སྡང་འཁྲིགས་པའི་དུཁ་དང་། །
སྣ་ཚོགས་རྗེས་བརྗོད་སྙན་པའི་ཚིག་སྒྲོས་ལས། །
ཚུལ་བཞིན་ལྟ་གྲུབ་ཟབ་གནད་སྨྲ་བ་དཀོན། ། །
ཞེས་གསུངས་པ་ལྟར་རང་རྒྱུད་ན་ཉམས་དང་རྟོགས་པའི་ཡོན་ཏན་སོགས་
གཅིག་ཀྱང་མེད་པ་དེ་ལ་མི་བསམ་པར་ད་དུང་གྲུབ་མཐའ་ལ་དགག་སྒྲུབ་བྱེད་པ་ནི་
གད་མོ་འཆོར་བའི་གཞི་ཙམ་མ་གཏོགས་སྙིང་བོ་མེད་པར་ངེས་པ་ཡིན་ལ། དེས་ན་རྒྱུན་
དུ་རང་རྒྱུད་ཀྱི་འདོད་ཆགས་ཞེ་སྡང་འདི་འདུལ་བའི་ཐབས་ལ་འབད་པ་བྱེད་རྒྱུ་དང་།
356



ཧི་མ་ལའི་རིག་མཛོད་ཆེན་མོ།
སངས་རྒྱས་ཀྱི་བསྟན་པ་སྤྱི་ལ་དད་པ་དང་དག་སྣང་སྦྱོང་བར་བྱེད་པ་ནི་ཤིན་ཏུ་གལ་ཆེ་
བ་ཡིན་ནོ༔ །རང་རང་དུས་ཡུན་རིང་བོ་ཞིག་ལ་དགེ་བའི་བཤེས་གཉེན་སོགས་ལ་བསྟེན་
ཅིང་ཐོས་བསམ་སྒོམ་པས་དམ་པའི་ཆོས་ཀྱི་རྣམ་དབྱེ་ལ་དཔྱད་པ་བྱས་ནས་རང་གིས་
ཉམས་ལེན་སྤུ་ཙམ་ཡང་མ་བྱས་པར་གཞན་གྱི་གྲུབ་མཐའ་སོགས་ལ་སྐྱོན་འདོགས་
འབའ་ཞིག་བྱས་ཏེ་མཚང་ནས་འབྲུ་བར་བྱེད་པ་དེ་ནི་རང་གི་རྣམ་དཔྱོད་ཀྱི་ཤེས་རབ་
གཅིག་ཡིན་པར་སྙམ་པ་དེ་ནི་ནམ་ཡང་མིན་ཏེ། དེ་ལ་བརྟེན་ནས་རང་གི་ཀུན་སློང་ངན་
པའི་དབང་གིས་སྡིག་པ་མི་དགེ་བ་གསོག་པའི་རྒྱུ་ཉིད་དུ་གྱུར་པ་མ་གཏོགས་མེད་པས་
སོ། །དེས་ན་རང་གི་སྒོ་ལུས་ངག་ཡིད་གསུམ་བཅོས་མ་མ་ཡིན་པར་སྙིང་ནས་དཀོན་
མཆོག་གསུམ་ལ་དད་པ་དང་མོས་གུས་བསྐྱེད་པར་བྱ་དགོས། དད་པ་རྣམ་པ་གསུམ་པོ་
གང་ཞེ་ན། དང་བའི་དད་པ་དང་། འདོད་པའི་དད་པ་དང་། ཡིད་ཆེས་པའི་དད་པ་སྟེ་
དད་པ་རྣམ་པ་གསུམ་པོ་འདི་དག་ལ་བརྟེན་ནས་དག་སྣང་སྦྱོང་བར་བྱེད་པ་ནི་བདག་
གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟར་རང་རྒྱུད་ན་དད་དང་ངེས་
འབྱུང་སོགས་མེད་པར་གཞན་ལ་སྐྱོན་འདོགས་དང་མཚང་འབྲུ་སོགས་མི་བྱེད་པར་རང་
སེམས་འདུལ་བར་བྱེད་དགོས་པ་ཡིན་ཏེ། དེ་ལྟར་མ་བྱས་ན་འཁྲུལ་བ་རྟོག་པའི་ཉེས་པ་
ཚད་མེད་པ་རྒྱུད་ལ་འབྱུང་བར་ངེས་ཏེ།
ཐོགས་མེད་ཀྱི་ཞལ་ནས།
རང་གི་འཁྲུལ་བ་རང་གིས་མ་བརྟགས་ན། །
ཆོས་པའི་གཟུགས་ཀྱིས་ཆོས་མིན་བྱེད་སྲིད་པས། །
དེ་ཕྱིར་རྒྱུན་དུ་རང་གི་འཁྲུལ་བ་ལ། །
387



ཞལ་གདམས་བསྡུས་འགྲེལ་སྐོར།
བརྟགས་ནས་སྤང་བ་རྒྱལ་སྲས་ལག་ལེན་ཡིན། །
ཞེས་དང་། མ་ཟད་ཁ་ལ་བརྟེན་པའི་ཉེས་པ་ཚད་མེད་ཡིན་ཏེ། རྩུབ་མོའི་ཚིག་
གིས་གཞན་སེམས་འཁྲུག་འགྱུར་ཞིང་། །རྒྱལ་བའི་སྲས་ཀྱི་སྤྱོད་ཚུལ་ཉམས་འགྱུར་བས། །
དེ་ཕྱིར་གཞན་གྱི་ཡིད་དུ་མི་འོང་བའི། །ཚིག་རྩུབ་སྤོང་བ་རྒྱལ་སྲས་ལག་ལེན་ཡིན། །ཞེས་
གསུངས་པ་ལྟར་ཐམས་ཅད་ལ་བརྣབ་སེམས་དང་གནོད་སེམས་དང་ཕྲག་དོག་སོགས་ཀྱི་
ལས་མི་དགེ་བ་མཐའ་དག་སྤངས་བར་བྱས་ཏེ་རང་སེམས་དགེ་བའི་ལམ་དུ་བཞག་ཅིང་
ཐམས་ཅད་ལ་ཕན་སེམས་བཟང་བོ་རེ་བྱེད་པ་དེ་ནི་རྒྱལ་སྲས་བྱང་ཆུབ་སེམས་དཔའི་
ལམ་བཟང་མ་ནོར་བ་ཡིན། དེས་ན་བདེ་དང་མི་བདེའི་སྣང་བ་གང་ལ་ཞེན་ཀྱང་ཐམས་
ཅད་འཁྲུལ་བའི་རྒྱུ་མ་གཏོགས་མེད་དེ།
བཤེས་སྤྲིངས་ལས།
འཇིག་རྟེན་མཁྱེན་པ་རྙེད་དང་མི་རྙེད་དང་། །
བདེ་དང་མི་བདེ་སྙན་དང་མི་སྙན་དང་། །
བསྟོད་སྨད་ཅེས་བྱ་འཇིག་རྟེན་ཆོས་བརྒྱད་པོ། །
བདག་གི་ཡིད་ཡུལ་མིན་པས་མགོ་སྙོམ་མཛོད། །
ཅེས་གསུངས་པ་ལྟར་རང་ཉིད་རྒྱལ་སྲས་བྱང་ཆུབ་སེམས་དཔའི་ལམ་བཟང་མ་
ནོར་བ་ལ་བསླབས་པར་བྱས་ན་དེ་དག་ཐམས་ཅད་མགོ་སྙོམ་ཉིད་དུ་བྱ་དགོས་པ་ཡིན་
ནོ། །སྤྱིར་གདུལ་བྱའི་སེམས་ཅན་རྣམས་ཀྱི་ཁམས་མོས་བསམ་པ་དང་མཐུན་པར་རྒྱལ་
སྲས་བྱང་ཆུབ་སེམས་དཔའི་ལམ་ལ་སློབ་པར་བྱེད་པའི་ཚེ་ན། ཐ་སྙད་དུ་འཁོར་བ་དང་
མྱ་ངན་ལས་འདས་པ་ཐ་དད་དུ་སྣང་ཡང་། གཞི་ཆོས་ཉིད་སྤྲོས་པ་ཐམས་ཅད་དང་བྲལ་
.398



ཧི་མ་ལའི་རིག་མཛོད་ཆེན་མོ།
བའི་ངོ་བོ་ལ་བལྟས་ན་དེ་ལ་གཅིག་དང་ཐ་དད་དུ་ཆོས་གཅིག་ཀྱང་རྙེད་པ་མེད་དེ་
དཔེར་ན་ནམ་མཁའ་ལྟར་མཐའ་དབུས་ཐམས་ཅད་དང་བྲལ་བ་ཡིན་ནོ། །དེ་ལྟར་དོན་
འཁོར་འདས་དབྱེར་མེད་དམ་སྣང་སྟོང་ཟུང་འཇུག་ཡོད་མེད་མཐའ་དབུས་བྲལ་བའི་
ཆོས་ཉིད་ཀྱི་དོན་མ་རྟོགས་པར། འཁོར་འདས་དབྱེར་མེད་ཅེས་བརྗོད་པའི་ཚེ་ན་ཡོད་
ན་གཅིག་དང་དུ་མ་གང་རུང་དུ་ཡོད་པར་བསམ་པ་དང་མེད་ན་ནམ་མཁའ་ལྟར་ཅི་
ཡང་མེད་པ་སྟོང་བ་བྱང་ཆུབ་ཉིད་དུ་གྱུར་པ་ཞིག་ལ་བློ་རྩེ་གཏད་ནས་ཚེ་སྔ་ཕྱི་ལས་རྒྱུ་
འབྲས་སོགས་གང་ཡང་མེད་དོ་སྙམ་ནས་སྟོང་སྐད་ཧད་པོས་རྒྱུ་འབྲས་ལ་ལོག་པར་
བལྟས་ན་ལྟ་སྤྱོད་ཐམས་ཅད་ཕྱིན་ཅི་ལོག་ཏུ་གྱུར་ནས་ཕྱི་རོལ་མུ་སྟེགས་པ་དང་ཁྱད་
པར་མེད་པ་ཡིན་ལ། དེས་ན་དེ་ལྟར་ལས་འབྲས་ཐམས་ཅད་ཁྱད་དུ་བསད་དེ་རྟག་ཆད་
ཀྱི་མཐའ་ལ་གནས་ནས་ད་དུང་དེ་ལ་དཔྱད་པ་སྤུ་ཙམ་ཡང་མི་བྱེད་པར་བྱར་མེད་
འཛིན་པ་ནི་ཆོས་ཀྱི་བདེན་པ་ཆོས་ཐམས་ཅད་ཀྱི་ཆོས་ཉིད་མཐའ་ཐམས་ཅད་དང་བྲལ་
བའི་གནས་ལུགས་མཐར་ཐུག་ཅིག་ཡིན་པར་སྙམ་པ་ནི་ནམ་ཡང་མ་ཡིན་ཏེ། དེ་ནི་སྟོང་
ཉིད་དང་སྙིང་རྗེ་སོགས་ཀྱི་ཀུན་ནས་བསླངས་བའི་དམིགས་བཅས་དམིགས་མེད་ཀྱི་
ཚོགས་གཉིས་རྒྱ་མཚོ་ལྟ་བུའི་འབྲས་བུ་སྤངས་པར་བྱས་པ་དང་། རང་གི་ཚེ་གཅིག་
སངས་རྒྱས་སྒྲུབ་པའི་ཉམས་ལེན་གྱི་སྐལ་བ་ཆད་པའི་རྒྱུ་མ་གཏོགས་མེད་པ་ཡིན་ལ། །
དེས་ན་བདག་མེད་རྟོགས་པའི་ཤེས་རབ་ཁྱད་པར་ཅན་རྒྱུད་ལ་བསྟེན་པར་བྱས་
ནས་སྣང་སྟོང་ཟུང་འཇུག་ཆོས་ཐམས་ཅད་ཀྱི་ཆོས་ཉིད་ཡེ་སྟོང་སྐྱེ་བ་མེད་པ་སྤྲོས་པ་
ཐམས་ཅད་དང་བྲལ་བའི་དོན་ལ་མཉམ་པར་བཞག་ཅིང་བསྒོམ་པར་བྱེད་པ་ནི་བདག་
གིའམ་ཁོ་བོའི་སྙིང་གི་དྲང་པོའི་གཏམ་ཡིན་པས། ཐམས་ཅད་ཀྱིས་དེ་ལྟར་རང་རྒྱུད་ཀྱི་
{4}



ཞལ་གདམས་བསྡུས་འགྲེལ་སྐོར།
ངན་རྟོག་ལོག་པའི་ལྟ་བ་མཐའ་དག་སྤངས་ཤིང་ཚེ་འདི་ཉིད་དུ་གྲོལ་བར་བྱེད་པ་ཟབ་
རྒྱས་ཀྱི་ཆོས་ཚུལ་རྒྱ་མཚོ་ལྟ་བུའི་སྙིང་བོ་མ་ནོར་བ་གདོད་ནས་རང་བཞིན་སྐྱེ་བ་མེད་
པའི་དོན་ལ་མཉམ་པར་འཇོག་དགོས་པ་བསྟན་པ་ཡིན་ནོ། །དེ་ལྟ་བུའི་ཆོས་ཐམས་ཅད་
ཀྱི་ཆོས་ཉིད་དེ་ལ་ཀུན་རྫོབ་དང་དོན་དམ་གྱི་ཁྱད་པར་ནམ་ཡང་དབྱེ་བ་མེད་པ་ཡིན་
ཡང་། དེ་གཉིས་ཐ་དད་དུ་བྱས་ནས་ཆོས་ཉིད་ཀྱི་དོན་ལ་མཉམ་པར་འཇོག་པ་ནི་འཁྲུལ་
བ་ཡིན་པར་ཤེས་དགོས་པ་ཡིན་ཏེ།
རྗེ་བདག་ཉིད་ཆེས་པོས།
སྣང་བ་རྟེན་འབྱུང་བསླུ་བ་མེད་པ་དང་། །
སྟོང་བ་ཁས་ལེན་བྲལ་བའི་གོ་བ་གཉིས། །
ཇི་སྲིད་སོ་སོར་སྣང་བ་དེ་སྲིད་དུ། །
ད་དུང་ཐུབ་པའི་དགོངས་པ་རྟོགས་པ་མེད། །
ཅེས་གསུངས་པ་ལྟར་ཆོས་ཅན་དང་ཆོས་ཉིད་ལ་ཁྱད་པར་འབྱེད་པ་ནི་འཁྲུལ་
བའི་རྒྱུ་ཉིད་དུ་གྱུར་པ་མ་གཏོགས་མེད་པར་ཤེས་དགོས་པ་ཡིན་ནོ། །མ་ཟད་གདུལ་བྱ་
རང་རང་གིས་གནས་སྐབས་ལམ་ཉམས་སུ་ལེན་པའི་ཚེ་ན་གནས་ལུགས་ཇི་བཞིན་མ་
རྟོགས་པར། ཐ་སྙད་དུ་གྲུབ་མཐའ་རང་རང་ལ་ལམ་ཉམས་སུ་ལེན་ཚུལ་ཐ་དད་ཅུང་
ཙམ་ཡོད་པ་དེ་ལ་དམིགས་ནས་གནས་ལུགས་ཀྱི་དོན་ལ་ཡང་ཁྱད་པར་ཡོད་ཅེས་བསམ་
ན་དེ་ནི་མ་ཡིན་ཏེ།
འཇུག་པ་ལས།
རང་གི་ལྟ་ལ་ཆགས་དང་དེ་བཞིན་དུ། །
༢༤)



ཧི་མ་ལའི་རིག་མཛོད་ཆེན་མོ།
གཞན་གྱི་ལྟ་ལ་འཁྲུག་གང་རྟོག་པ་ཉིད། །
དེ་ཕྱིར་འདོད་ཆགས་ཁོང་ཁྲོ་རྣམ་བསལ་ཏེ། །
རྣམ་པར་དཔྱད་ན་མྱུར་དུ་གྲོལ་བར་འགྱུར། །
ཞེས་གསུངས་པ་ལྟར་ཆགས་སྡང་གི་ལས་སོགས་སྤངས་བར་བྱས་ན་ལས་འབྲས་
ལ་ཡིད་ཆེས་སྐྱེས་ཤིང་རང་སེམས་སྐྱེ་བ་མེད་པ་གདོད་མའི་ཆོས་ཉིད་དུ་གྲོལ་བར་
འགྱུར་བ་ཡིན་ནོ། །
ཐེག་པ་རིམ་དགུའི་ཡང་རྩེ་འོད་གསལ་རྫོགས་པ་ཆེན་པོའི་སྐབས་ནས་བཤད་པ་
ལྟར་གསང་སྔགས་ཀྱི་ཐབས་ལམ་བདེ་སྟོང་སྐྱེད་པའི་ཡུམ་གྱི་མཁའ་གསང་ལ་བསྟེན་
པར་བྱས་ཏེ། གསུམ་པའི་དོན་དུ་ཐིག་ལེ་འབེབས་པར་བྱེད་པ་སོགས་རང་རྒྱུད་ན་གནས་
ལུགས་ཀྱི་ལྟ་སྒོམ་ཁྱད་པར་ཅན་མེད་ན་གནས་ལུགས་ཀྱི་བོགས་འདོན་ཉིད་དུ་མི་འགྲོ་
བ་ཡིན་ལ། དེས་ན་རང་རང་ལ་གནས་ལུགས་ཀྱི་ལྟ་བའི་གདེངས་དང་མི་ལྡན་བཞིན་དུ་
གཞན་ལུས་ཕྱག་རྒྱུའི་རྣལ་འབྱོར་མ་ལ་བསྟེན་པར་བྱེད་པ་དེ་གནས་ལུགས་ཀྱི་ལྟ་བ་
རྒྱུད་ལ་སྐྱེ་བའི་ལམ་གྱི་བོགས་འདོན་ཁྱད་པར་དང་ལྡན་པ་ཞིག་ཡིན་སྙམ་ན་དེ་ནམ་
ཡང་མ་ཡིན་ཏེ། བསྐྱེད་རྫོགས་སོགས་གནས་ལུགས་ལྟ་བའི་གདེངས་དང་མི་ལྡན་པའི་
གང་ཟག་འགའ་ཞིག་གིས་འདོད་ཆགས་རང་དགར་དུ་སྤྱོད་པ་དང་། ཟག་བཅས་ལམ་
གྱིས་སྙིགས་མའི་དུས་འདིར་སྣང་སྲིད་ཆོས་སྐུའི་རང་བཞིན་དུ་མ་ཤེས་པའི་སྒོམ་ཆེན་
བསླུས་པ་ཤིན་ཏུ་མང་ལ། དེས་ན་དང་བོ་ལམ་ཉམས་སུ་མ་ལོན་ཀྱང་། རང་རང་ཆོས་ལ་
འཇུག་པའི་ཚེ་ཐོས་བྱུང་གི་ཤེས་རབ་དང་། བསམ་བྱུང་གི་ཤེས་རབ་དང་། སྒོམ་བྱུང་གི་
ཤེས་རབ་སོགས་བསྟེན་ནས་གྲོལ་ལམ་སྦྱོང་བ་ནི་བདག་གིའམ་ཁོ་བོའི་སྙིང་གི་དྲང་བོའི་
391



ཞལ་གདམས་བསྡུས་འགྲེལ་སྐོར།
གཏམ་ཡིན་པས། ཐམས་ཅད་ཀྱིས་དེ་ལྟར་དུ་ཐབས་ལམ་ཉམས་སུ་ལེན་པར་འདོད་ན་
ཤེས་རབ་གསུམ་ལ་བསྟེན་ནས་སྒོམ་པ་ཉམས་སུ་བླངས་ན་གྲོལ་བར་འགྱུར་བ་བསྟན་པ་
ཡིན་ལ། དེས་ན་སྙིགས་མའི་དུས་འདིར་སྔགས་པར་ཁས་འཆེ་བ་འགའ་ཞིག་གིས། རལ་
བ་གཡག་རྔ་ཙམ་རེ་འཆང་ཞིང་དུད་ཆང་དང་བུད་མེད་སོགས་འདོད་ཡོན་ལྔ་ལ་
འདོད་ཆགས་ཀྱི་ཀུན་ནས་བསླངས་ཏེ་ཁྱི་ཕག་བཞིན་དུ་ལོངས་སྤྱད་ཅིང་དེ་འབའ་ཞིག་
གི་དོན་དུ་རྒྱུ་བར་བྱེད་པ་དེ་ཡིད་སྐྱོ་བའི་སྣོན་མ་ཞིག་ཡིན་ཏེ། རྩ་རླུང་ཐིག་ལེ་གནད་དུ་
བསྣུན་པ་དང་བསྐྱེད་རྫོགས་སོགས་སྟོང་ཉིད་ལྟ་བའི་གདེངས་དང་མི་ལྡན་བཞིན་དུ་
ཡུམ་གྱི་མཁའ་གསང་ལ་བསྟེན་པར་བྱེད་པ་འདི་ཚོ་མཐོང་ན་ཡིད་སྐྱོ་བ་ལས་གཞན་ཅི་
ཡོད། འདི་དག་མཐོང་ན་ངོ་མཚར་བའི་གནས་སུ་གྱུར་པ་ཞིག་ཡིན་མོད། ཐིག་ལེ་
འབེབས་པ་ཙམ་ལ་སྒོམ་ཆེན་ཞེས་བརྗོད་པ་ལ་རྒྱུ་མཚན་ཅི་ཡོད། ཐིག་ལེ་འབེབས་པ་
ཙམ་ཐ་ན་ཁྱི་ཕག་ཡན་ཆད་ཀྱི་སེམས་ཅན་ཡོད་དོ་ཅོག་གིས་ཀྱང་དེ་ལྟར་ཤེས་པའི་ཕྱིར་
རོ། །དེས་ན་དེ་ཙམ་ཞིག་ཤེས་པ་ནི་གསང་སྔགས་ཀྱི་ལྟ་བ་མིན་ཏེ། དེ་ལ་བརྟེན་ནས་ཚེ་
རབས་འཁོར་བ་ཐོག་མ་མེད་པ་ནས་སྡུག་བསྔལ་གསུམ་གྱིས་གདུང་ཞིང་འཁོར་བར་
འཁྱམས་པའི་རྒྱུ་ཉིད་བྱས་པ་ཡིན་པས་ནམ་ཡང་སྙིང་རྗེ་དང་སྟོང་ཉིད་ལ་བློ་སྦྱངས་
ཤིང་རང་རྒྱུད་སྡོམ་པ་གསུམ་ལ་གནས་དགོས། དེ་ལྟར་འཁོར་བ་ལ་ངེས་འབྱུང་དང་
སྟོང་ཉིད་ཀྱི་ལྟ་བ་སོགས་མེད་ན་ནམ་ཡང་སྔགས་པ་མིན་ལ། དེས་ན་དང་བོ་རང་སེམས་
དགེ་བའི་ལམ་ལ་བསྐུལ་བར་བྱས་ཏེ་ཆོས་ཉིད་ཀྱི་དོན་ལ་མཉམ་པར་འཇོག་དགོས། དེ་
ནི་ཅི་ཞེ་ན་གཅིག་དང་ཐ་དད་གང་གི་ཚུལ་དུ་ཡང་རང་བཞིན་གྲུབ་པ་མེད་པ་སྒྲོ་
འདོགས་སོ་གཉིས་དང་མཐའ་གང་ལ་ཡང་མི་གནས་པ་ཡིན་ཏེ།
39;



ཧི་མ་ལའི་རིག་མཛོད་ཆེན་མོ།
ཀུན་མཁྱེན་བོད་པ་སྤྲུལ་སྐུའི་ཞལ་ནས།
རང་བཞིན་མཉམ་པར་བཞག་པ་ཡེ་ཤེས་ངོར། །
སྣང་བ་མེད་ཅིང་རྣམ་རིག་མེད། །
ཡེ་ཤེས་སྣང་བ་བསམ་མི་ཁྱབ། །
ཟབ་ཞི་སྤྲོས་བྲལ་འོད་གསལ་བའི། །
ངོ་བོ་དབྱིངས་དང་ཡེ་ཤེས་ཆེ། ། །
ཞེས་གསུངས་པ་ལྟར་ཆོས་ཉིད་རང་གི་གཤིས་ན་གཅིག་དང་ཐ་དད་མེད་པར་
དབྱིངས་ཡེ་འདུ་འབྲལ་མེད་པ་ཡེ་ཤེས་གཅིག་གི་ངོ་བོར་གནས་པ་ཡིན་པའི་ཕྱིར་རོ། །
ཆོས་ཉིད་ཀྱི་གཤིས་ན་འཁོར་བ་དང་མྱང་འདས་ལ་སྤང་བླང་གི་དབྱེ་བ་ཨེ་ཡོད་
ཅེ་ན་མེད་དེ། །
ཆོས་བཞི་ལས།
གཟུང་འཛིན་ཉོན་མོངས་དགག་སྒྲུབ་ཆོས་རྣམས་ལ། །
སྐྱེས་པས་རང་གྲོལ་རང་བཞིན་ཤེས་པས་གྲོལ། །
གྲོལ་བས་ཡེ་རྫོགས་ཆོས་སྐུ་མཉམ་པའི་ངང་། །
འཁོར་བ་སྤངས་ནས་མྱ་ངན་འདས་མི་འཚོལ། །
ཞེས་གསུངས་པ་ལྟར་དོན་ལ་སྤང་བླང་སོགས་ཀྱི་དབྱེ་བ་ནམ་ཡང་འབྱེད་དུ་
མེད་པ་ཡིན་པ་དང་། མ་ཟད་དོན་ལ་རྒྱུ་འབྲས་སོགས་ཀྱི་དབྱེ་བ་སོགས་ནམ་ཡང་ཐ་
དད་དུ་འབྱེད་དུ་མེད་དེ།
39.3



ཞལ་གདམས་བསྡུས་འགྲེལ་སྐོར།
ཆོས་བཞི་ལས།
མེད་སྣང་འཁྲུལ་བ་རང་བཞིན་ཤེས་པས་གྲོལ། །
སྤང་བླང་རྒྱུ་འབྲས་རྐྱེན་སྣང་རང་དོག་པས། ། །
གནས་ལུགས་དོན་ལ་རྒྱུ་འབྲས་འདས་ཞེས་བྱ། །
དེ་ཡི་རྟེན་གཞི་རིག་པ་བྱང་ཆུབ་སེམས། །
ཞེས་གསུངས་པ་ལྟ་བུའི་གཞི་ཡི་ངོ་བོ་སེམས་ཀྱི་རང་བཞིན་གཞི་སྣང་སྐྱེ་བ་མེད་
པ་སྤྲོས་པ་ཐམས་ཅད་དང་བྲལ་བའི་ཆོས་ཉིད་ལས་གཞན་དུ་གང་ཡང་གྲུབ་པ་མེད་
པར་བསྟན་པར་མཛད་པ་ཡིན་ལ། དེས་ན་སྙིགས་མའི་དུས་འདིར་དེ་ལྟ་བུའི་ཆོས་ཉིད་
ཀྱི་དོན་དང་། གསང་སྔགས་རྡོ་རྗེ་ཐེག་པའི་ལྟ་སྒོམ་སྤྱོད་གསུམ་སོགས་ཀྱི་ཁྱད་པར་མེད་
ན་སྐལ་མེད་ཀྱི་གདུལ་བྱ་དག་ལ་གསང་སྔགས་ཟབ་མོའི་དབང་བསྐུར་ཞིང་དེ་དག་ལ་
དམ་ཚིག་སྦྱིན་པ་དང་སྐྱེ་བོའི་གྲལ་ལམ་དབུས་སུ་དམ་ཚིག་གི་རྫས་འགྲེམས་པར་བྱེད་
པ་ལ་སོགས་པ་ནི་གཞན་གྱིས་གཤེ་ཞིང་སྐུར་བའི་གཞི་དང་དམ་ཚིག་ཉམས་པའི་རྒྱུ་མ་
གཏོགས་མེད་ལ། དེས་ན་རང་རང་སོར་བྱང་སྔགས་གསུམ་གྱི་སྡོམ་དང་དམ་ཚིག་ལ་
གནས་ཤིང་བཙུན་འགོ་འདོན་པར་བྱེད་པ་ནི་བདག་གིའམ་ཁོ་བོའི་སྙིང་གི་དྲང་པོའི་
གཏམ་ཡིན་པས། དེ་ལྟ་བུའི་ཚུལ་ཁྲིམས་རྣམ་པར་དག་པ་ཅིག་སྲུང་བར་བྱེད་པ་དེ་ནི་
རྒྱལ་སྲས་བྱང་ཆུབ་སེམས་དཔའ་རྣམས་ཀྱི་ལམ་བཟང་མ་ནོར་བ་ཉིད་དུ་གྱུར་པ་ཡིན་
ཐོགས་མེད་ཀྱི་ཞལ་ནས།
ཚུལ་ཁྲིམས་མེད་པར་རང་དོན་མི་འགྲུབ་ན། །
394



ཧི་མ་ལའི་རིག་མཛོད་ཆེན་མོ།
གཞན་དོན་སྒྲུབ་པར་འདོད་པ་གད་མོའི་གནས། །
དེ་ཕྱིར་སྲིད་པའི་མདུན་པ་མེད་པ་ཡི། །
ཚུལ་ཁྲིམས་བསྲུང་བ་རྒྱལ་སྲས་ལག་ལེན་ཡིན། །
ཞེས་གསུངས་པ་ལྟར་ཡིན་པའི་ཕྱིར་རོ། །དེས་ན་རང་རང་དམ་པའི་ཆོས་ལམ་ལ་
ཞུགས་པར་འདོད་ན་དུས་དང་གནས་སྐབས་ཐམས་ཅད་དུ་གཞན་ཕན་ལྷག་པའི་
བསམ་སྤྱོད་བཟང་བོ་ཞིག་ལ་བརྩོན་པར་བྱ་དགོས་པ་ཡིན་ཏེ།
ཆོས་བཞི་ལས། །
ཕྱི་ནང་ཀུན་ཏུ་བཟང་སེམས་སྙོམས་པ་དང་། །
དོན་མཐུན་སྙན་པར་སྨྲ་བས་ཆོས་ལ་བསྐུལ། །
ཁྲོ་དང་འཐབ་རྩོད་ཚིག་རྩུབ་སྤང་བྱ་ཞིང་། །
ཅི་ནས་གཞན་གྱི་ཡིད་དང་མཐུན་པར་བྱ། །
ཞེས་གསུངས་པ་ལྟ་བུའི་བསམ་སྤྱོད་བཟང་བོ་ལ་བརྩོན་པར་མ་བྱས་ན་ཕྱིས་ནས་
ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་པར་མི་འགྱུར་བ་བསྟན་པ་ཡིན་ནོ། །
མདོར་ན་དུས་དང་གནས་སྐབས་ཐམས་ཅད་དུ་ཆོས་ལ་འཇུག་པའི་ཚེ་ན་རྒྱལ་སྲས་བྱང་
ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་ལ་བསླབ་ནས་གཞན་མ་དད་པའི་གནས་ཐམས་
ཅད་སྤངས་ཤིང་ཟབ་རྒྱས་ཆོས་ཚུལ་ལ་བརྩོན་པར་བྱ་དགོས་པ་ཡིན་ཏེ།
ཞི་བ་ལྷས།
འཇིག་རྟེན་མ་དད་གྱུར་པ་ཀུན། །
མཐོང་དང་དྲིསཏེ་སྤང་བར་བྱ། །
395



ཞལ་གདམས་བསྡུས་འགྲེལ་སྐོར།
ཞེས་གསུངས་པ་ལྟ་བུའི་མ་དད་པའི་གནས་ཐམས་ཅད་སྤངས་ཤིང་རང་བཞིན་
སྐྱེ་བ་མེད་པ་གནས་ལུགས་ཡེ་སྟོང་སྤྲོས་པ་ཐམས་ཅད་དང་བྲལ་བའི་དོན་ལ་མཉམ་
པར་འཇོག་པར་བྱ་དགོས། དེ་ལྟ་བུའི་གནས་ལུགས་ཀྱི་གདེངས་དང་མི་ལྡན་པར་གཞན་
སྐྱེ་བོ་མང་བོའི་དབུས་སུ་དྲན་ཤེས་ཀྱིས་མ་ཟིན་པར་བག་མེད་སྤྱོད་པས་གཅེར་རྒྱུག་བྱེད་
པ་དང་མི་མཛེས་པའི་བྱ་སྤྱོད་ངན་པ་ལ་སོགས་སྤང་བར་བྱ་དགོས། དེ་ལྟ་བུའི་བྱ་སྤྱོད་
ངན་པ་ཐོ་ཅོའི་སྤྱོད་པ་དང་ལྡན་པ་བྱ་བ་དེ་ནི་རྣལ་འབྱོར་པ་བརྟུལ་ཞུགས་ལ་དབང་
འབྱོར་བའི་སྤྱོད་པ་ཞིག་ཡིན་པར་སྙམ་ན་དེ་ནི་ནམ་ཡང་མ་ཡིན་ཏེ། དེ་ནི་ལོག་ལམ་
སྲིད་པའི་གནས་འདིར་འཁྱམས་པའི་རྒྱུ་ཉིད་དུ་གྱུར་པ་འཇིག་རྟེན་པ་འདི་དག་མ་དད་
པ་སྐྱེ་བའི་རྒྱུ་མ་གཏོགས་ཅི་ཡང་མེད་པར་ངེས་ལ། དེའི་ཕྱིར་ན་དུས་དང་གནས་སྐབས་
ཐམས་ཅད་དུ་གཙོ་བོ་རང་སེམས་དགེ་བའི་ལམ་དུ་འཇོག་པར་བྱས་ཏེ། དྲན་དང་ཤེས་
བཞིན་བག་ཡོད་བསྟེན་པར་བྱེད་པ་ནི་བདག་གིའམ་ཁོ་བོའི་སྙིང་གི་དྲང་པོའི་གཏམ་
ཡིན་པས། དེ་ལྟར་དུ་འཇིག་རྟེན་ཚེ་འདིའི་ཕྱོགས་ལ་སྐད་ཅིག་ཙམ་ཡང་མི་ཆགས་པར་
ཟབ་དང་རྒྱ་ཆེ་བའི་དམ་པའི་ཆོས་ལ་བརྩོན་པར་བྱེད་དགོས་པ་ཡིན་ཏེ།
ཆོས་བཞི་ལས།
ཐ་མལ་ཕྱོགས་སུ་སྐད་ཅིག་མ་ཡེངས་པར། །
སྒོ་གསུམ་དགེ་བ་གཞན་དོན་སྙིང་བོར་བྱ། །
ཞེས་གསུངས་པ་ལྟར་སྒོ་གསུམ་དགེ་བ་ལ་གཞོལ་ཞིང་ཆོས་ཐམས་ཅད་ཀྱི་ཆོས་
ཉིད་སྤྲོས་པ་ཐམས་ཅད་དང་བྲལ་བ་རང་སེམས་སྐྱེ་བ་མེད་པའི་དོན་ལ་མཉམ་པར་
འཇོག་དགོས་པ་ཡིན་ཏེ།
3:56



ཧི་མ་ལའི་རིག་མཛོད་ཆེན་མོ།
ཐོགས་མེད་ཀྱི་ཞལ་ནས། །
ཇི་ལྟར་སྣང་བ་འདི་དག་རང་གི་སེམས། །
སེམས་ཉིད་གདོད་ནས་སྤྲོས་པའི་མཐའ་དང་བྲལ། །
དེ་ཉིད་ཤེས་ནས་གཟུང་འཛིན་མཚན་མ་རྣམས། །
ཡིད་ལ་མི་བྱེད་རྒྱལ་སྲས་ལག་ལེན་ཡིན། །
ཞེས་གསུངས་པ་ལྟར་གཟུང་འཛིན་མཚན་མའི་དངོས་པོ་ཐམས་ཅད་ཡིད་ལ་མི་
བྱེད་པར་རང་སེམས་སྐྱེ་བ་མེད་པའི་དོན་ལ་མཉམ་པར་འཇོག་པར་བྱེད་པ་འདི་དུས་
གསུམ་རྒྱལ་བ་ཐམས་ཅད་ཀྱི་ལམ་བཟང་མ་ནོར་བ་ཡིན་པའི་ཕྱིར་རོ། །དེས་ན་རང་
སེམས་ཀྱི་ངོ་བོ་སྐྱོང་ཞིང་ལས་འབྲས་ལ་བརྩི་བཀུར་བྱ་དགོས་པ་ཡིན་ཏེ།
མན་ངག་མཛོད་ལས། །
སངས་རྒྱས་འདོད་ལ་གཅེས་པ་རྣམ་དྲུག་ནི། །
སྒྱུ་མར་རྟོགས་ཀྱང་རྒྱུ་འབྲས་འཛེམ་པ་གཅེས། །
ངེས་ཤེས་ཐོབ་ཀྱང་ཁྱད་གསོད་མེད་པ་གཅེས། །
གྲོགས་སུ་འཆར་ཡང་དབེན་པར་གནས་པ་གཅེས། །
སྒོམ་མེད་གོ་ཡང་རྣམ་རྟོག་འདུལ་བ་གཅེས། །
མཉམ་རྗེས་མེད་ཀྱང་ཐ་མལ་མ་ཤོར་གཅེས། །
གནས་ལུགས་རྟོགས་ཀྱང་ལུང་རིགས་ཞུན་མཐར་གཅེས། །
མཐོན་པོར་ཕྱིན་ཡང་འདི་དྲུག་མ་བྲལ་གཅེས། །
ཞེས་གསུངས་སོ། །དེས་ན་དེ་ལྟ་བུའི་མི་མཐུན་ཕྱོགས་ཀྱི་ཉེས་པའི་ཚོགས་མཐའ་
39



ཞལ་གདམས་བསྡུས་འགྲེལ་སྐོར།
དག་སྤང་བར་བྱ་དགོས་པ་ཡིན་ཏེ། དེ་ལྟར་མི་བྱེད་པར་རང་ཉིད་ཆེ་འདོད་དང་གྲགས་
འདོད་ཀྱི་ཀུན་སློང་ངན་པའི་དབང་གིས་ས་ཕྱོགས་འདི་ན་ཐོབ་མངའ་ཐང་རྒྱུ་དཔལ་
འབྱོར་སོགས་བདག་ཉིད་ནི་ཐམས་ཅད་ཀྱི་མཆོག་ཏུ་གྱུར་པར་འདོད་པའི་ཕྱིར་དང་།
ང་རྒྱལ་གྱི་དབང་གིས་བདག་ལ་བཙུན་པའི་ཡོན་ཏན་དང་གཞུང་ལུགས་དུ་མ་ལ་མཁས་
ཤིང་། བདག་ནི་གཞན་ལས་བཟང་བོར་སྙམ་པ་དེ་ནི་ང་རྒྱལ་གྱིས་རྒྱུད་ཁེངས་པ་ཡིན་ཏེ།
དེ་ཡི་དབང་གིས་ཞེ་འདོད་སྒྲུབ་པ་དེ་ལ་བསམ་ན་ནམ་ཡང་སྙིང་བོ་མེད་པར་ངེས་སོ། །
མདོར་ན་འཇིག་རྟེན་གྱི་གནས་འདིར་འདུས་པའི་ཐ་མ་འབྲལ་བར་ངེས་པ་དང་། རྩིག་
པའི་ཐ་མ་འགྱེལ་བར་ངེས་པ་དང་། མཐོན་པོའི་ཐ་མ་ལྷུང་བར་འགྱུར་བ་ཡིན་ཏེ།དཔེར་
ན་མཐོན་པོའི་རྩེ་ནས་མཐར་བྲན་དང་གཡོག་པོ་སོགས་སུ་འགྱུར་ཞིང་དམའ་སར་ལྷུང་
བའི་རྒྱུ་མ་གཏོགས་མེད་པར་ངེས་པ་ཡིན་ལ། དེས་ན་འཇིག་རྟེན་ཚེ་འདིའི་བྱ་བ་གང་ལ་་
ཡང་ཐང་ལྷོད་མེད་པར་བྱེད་པའང་བདག་གིའམ་ཁོ་བོའི་སྙིང་གི་དྲང་པོའི་གཏམ་ཡིན་
པས། དེ་ལྟ་བུའི་འཇིག་རྟེན་ཚེ་འདིའི་ཕྱོགས་ལ་གཡེངས་ཤིང་ཆོས་ལ་ངེས་པ་མེད་ན་
གཟུགས་བརྙན་ཇི་ལྟར་བཟང་ཡང་སྙིང་བོ་མེད་པ་ཡིན་ཏེ།
གཞན་ལས།
ཤོམ་ར་ཆེ་བའི་ཆོས་པ་ནི། །
ཆོས་གཟུགས་འོང་བའི་དོན་འབྲས་མིན། །
ཞེས་གསུངས་པ་ལྟར་ངེས་དོན་སྙིང་བོའི་དོན་ལ་ངེས་པ་མ་སྐྱེས་པར་ཆོས་པའི་
གཟུགས་ལ་སྙིང་བོ་མེད་པར་ངེས་པ་ཡིན་ནོ། །འཇིག་རྟེན་ཚེ་འདིའི་ཕྱོགས་ལ་དམིགས་
ནས་གང་ལ་ཆགས་ཀྱང་ཐམས་ཅད་བདེན་འཛིན་སྐྱེ་བའི་རྒྱུ་མ་གཏོགས་མེད་པར་ངེས་
367



ཧི་མ་ལའི་རིག་མཛོད་ཆེན་མོ།
པ་ཡིན་ཏེ།
མན་ངག་མཛོད་ལས།
འཆིང་ན་ཡི་དམ་ཡིན་ཡང་འཆིང་བའི་རྒྱུ། །
བཟུང་ན་མཐོན་པོའི་གྲུབ་མཐའའང་འཆིང་བའི་རྒྱུ། །
འཛིན་ན་སྙིང་རྗེ་ཡིན་ཡང་འཆིང་བའི་རྒྱུ། །
མྱོང་འཛིན་གཉིས་མེད་ཡིན་ཡང་འཆིང་བའི་རྒྱུ། །
ཐ་མལ་ངར་འཛིན་ནོར་རྫས་སྨོས་ཅི་དགོས། །
དེས་ན་གང་ལའང་ཞེན་ཆགས་མེད་པ་གཅེས། །
ཞེས་གསུངས་སོ། །དེ་ལྟ་བུ་ཚེ་འདི་གང་ལ་ཞེན་ཡང་ཐམས་ཅད་གནས་ལུགས་ཀྱི་
དོན་སྒྲིབ་པར་བྱེད་པ་མ་གཏོགས་སྙིང་བོ་མེད་པར་ཤེས་དགོས་པ་ཡིན་ནོ། །གཉེན་ཉེ་བ་
གྲོགས་དགའ་མཛའ་སོགས་གནས་པའི་གྲོང་དང་དགོན་གནས་ལ་སོགས་པ་དང་གཅིག་
ཏུ་གནས་པའི་དབེན་པའི་རི་ཁྲོད་ལ་སོགས་པ་གང་དུ་སྡོད་ཀྱང་གང་ཡོད་ཀྱི་དངོས་པོ་
སྒོས་མཛའ་ཧ་ཅང་རྒྱ་ཆེ་བ་ཞིག་མི་འཚོལ་ཞིང་། དེ་དག་ལ་ཞེན་ཅིང་ཆགས་པ་མེད་
པ་ནི་དམ་པ་གོང་མའི་རྗེས་སུ་འབྲང་བར་གྱུར་པའི་གནས་མ་ནོར་བ་ཡིན་ནོ། །དེས་ན་
དུས་དང་རྣམ་པ་ཐམས་ཅད་དུ་རང་རང་མཛའ་དང་མི་མཛའ་སོགས་མཆོག་དམན་སུ་
དང་འགྲོགས་ཀྱང་དེ་དག་ལ་ཧ་ཅང་མི་མཛའ་བ་དང་། ཧ་ཅང་ཕན་ཚུན་གྱི་བར་ལ་མི་
མཐུན་པའི་ཞེ་འཁོན་སོགས་མི་བྱེད་པར་རང་གི་སྒོ་གསུམ་ཚུགས་འཛིན་ཐུབ་པ་ཞིག་
བྱེད་རྒྱུ་བདག་གིའམ་ཁོ་བོའི་སྙིང་གི་དྲང་པོའི་གཏམ་ཡིན་པས། དེ་ལྟར་རང་རང་གི་
དུས་དང་རྣམ་པ་ཐམས་ཅད་དུ་མཛའ་བ་དང་མི་མཛའ་བ་སོགས་སེམས་ཅན་སུ་ཞིག་
399



ཞལ་གདམས་བསྡུས་འགྲེལ་སྐོར།
ཡིན་ཡང་ཕན་ཚུན་གྱི་བར་ལ་ཕྲག་དོག་དང་འཁྲུག་ལོང་སོགས་མི་བྱ་བར་བྱམས་དང་
སྙིང་རྗེ་ཆེན་པོའི་ཀུན་ནས་བསླངས་ཤིང་ཆགས་སྡང་མེད་པར་འགྲོ་བའི་དོན་ལ་བརྩོན་
པར་བྱ་དགོས། དེ་ལྟར་མི་བྱེད་པར་ཆགས་སྡང་དང་འཁྲུག་རྩོད་འབའ་ཞིག་གིས་ཚེ་
དང་ཉི་མ་དུས་ལས་ཡོལ་བར་གྱུར་ན་ཐོས་བསམ་སྒོམ་པའི་ཡོན་ཏན་མཐའ་དག་རིམ་
གྱིས་འགྲིབ་པར་འགྱུར་བ་ཡིན་ཏེ།
ཐོགས་མེད་ཀྱི་ཞལ་ནས། །
རྙེད་བཀུར་དབང་གིས་ཕན་ཚུན་རྩོད་འགྱུར་ཞིང་། །
ཐོས་བསམ་སྒོམ་པའི་བྱ་བ་ཉམས་འགྱུར་བས། །
མཛའ་བཤེས་ཁྱིམ་དང་སྦྱིན་བདག་ཁྱིམ་རྣམས་ལ། །
ཆགས་པ་སྤོང་བ་རྒྱལ་སྲས་ལག་ལེན་ཡིན། །
ཞེས་གསུངས་པ་ལྟར་ཚེ་འདིའི་དོན་གང་ལ་མི་ཆགས་པར་བྱས་ན་དེ་ནི་དུས་
གསུམ་རྒྱལ་བ་ཐམས་ཅད་ཀྱི་ཐུགས་ཀྱི་དགོངས་བཅུད་བླ་ན་མེད་པ་ཡིན་ནོ། །དེས་ན་
དེ་ལྟར་འཇིག་རྟེན་ཚེ་འདིའི་བྱ་བ་ལ་མི་ཆགས་པར་ཆོས་ལ་འབད་པར་བྱ་དགོས། གལ་
ཏེ་འབད་པ་དྲག་པོ་མ་བྱས་ན་ཕྱིས་ནས་འདི་འདྲ་བ་ཕུན་སུམ་ཚོགས་པ་ཞིག་ནམ་ཡང་
རྙེད་པར་མི་འགྱུར་བ་ཡིན་ཏེ།
ཆོས་བཞི་ལས།
ད་རེས་ཐར་ལམ་བྱང་ཆུབ་མ་བསྒྲུབས་ན། །
ཕྱིས་ནས་བདེ་འགྲོའི་མིང་ཡང་མི་གྲགས་ཤིང་། །
ངན་སོང་མཐའ་མེད་གཅིག་ནས་གཅིག་བརྒྱུད་དེ། །
4f }gj



ཧི་མ་ལའི་རིག་མཛོད་ཆེན་མོ།
གཏན་དུ་འཁོར་བའི་གནས་ལས་ཐར་ཐབས་མེད། །
ཅེས་གསུངས་པ་ལྟར་ད་རེས་རང་དབང་ཡོད་པའི་དུས་འདིར་འབད་པ་མ་བྱས་
ན་ཕྱིས་ནས་ཆོས་དང་འཕྲད་པར་མི་འགྱུར་བ་ཡིན་པའི་ཕྱིར་རོ། །དེས་ན་རང་རང་གིས་
དུས་རྣམས་ཀུན་ཏུ་ང་དང་ང་ཡིར་འཛིན་པའི་གཉིས་འཛིན་མཐའ་དག་སྤང་བར་བྱ་
དགོས་པ་ཡིན་ཏེ།
མན་ངག་མཛོད་ལས།
དགོན་པའི་ས་བཟུང་ང་དང་བདག་མ་འཛིན། །
འཚོ་བའི་རྐྱེན་བཟུང་ང་དང་བདག་མ་འཛིན། །
མཁས་བཙུན་ཚུལ་བཟུང་མཐོན་པོའི་ཆ་མ་འཛིན། །
མ་དད་སངས་སྤྱོད་གཞན་གྱི་ངོ་མ་སྲུང་། །
སྙིང་རྗེས་ཕན་ཐོགས་ཁྱིམ་ཐབ་ནོར་མ་བསྲེས། །
ཕྱོགས་མེད་སྦྱིན་ཐོངས་ཡུལ་དང་ལན་མ་རེ། །
ཞེས་གསུངས་པ་ལྟར་ཐམས་ཅད་གང་ལ་མི་ཆགས་པར་ཟབ་དང་རྒྱ་ཆེའི་དོན་
ཉམས་སུ་ལེན་པར་བྱས་ན་སྐྱེ་བ་འདིའམ་སྐྱེ་བ་གཞན་གྱི་གནས་སྐབས་སུ་གྲོལ་བར་
འགྱུར་བ་ཡིན་ནོ། །དེ་ཡང་གོང་དུ་བཤད་པ་ལྟར་ཚེ་འདིའི་དོན་མཐའ་དག་སྤུང་བར་
བྱ་དགོས། ཚེ་འདིར་རང་རང་དད་ལྡན་གྱི་སྐྱེ་བོ་ཕོ་མོས་སྤྱི་བོའི་གཙུག་ཏུ་བཀུར་ཞིང་
འཚོ་བ་སོགས་ཀྱི་མཐུན་རྐྱེན་སྦྱར་བར་བྱས་ནས་བཟང་བོར་བཀུར་བར་བྱས་ཏེ་རང་
དེ་དག་གི་རྩིས་སྒོ་ཤིན་ཏུ་ཆེ་བར་གྱུར་པ་ན། དེ་ནས་བདག་ཉིད་ནི་དེ་དང་ལྡན་པ་
ཞིག་ཡིན་ནོ་སྙམ་པའི་ང་རྒྱལ་གྱི་དབང་གིས་ཚུལ་འཆོས་སོགས་ཀྱི་སྤྱོད་པ་སྣ་ཚོགས་
J(5]



ཞལ་གདམས་བསྡུས་འགྲེལ་སྐོར།
བྱེད་པ་ཡང་རྒྱལ་སྲས་བྱང་ཆུབ་སེམས་དཔའི་སྤྱོད་པ་ཡང་དག་ཅིག་མ་ཡིན་པར་ངེས་
དགོས་སོ། །དེས་ན་དེ་ནི་རྙེད་དང་བཀུར་སྟི་སོགས་ལ་ཆགས་ཤིང་གཞན་སེམས་བསྲུང་
བའི་ཕྱིར་དུ་ཚུལ་འཆོས་སོགས་བྱེད་པར་བྱས་ན་མཐར་རང་འདོད་འབའ་ཞིག་གིས་
བདག་ཉིད་འཆིང་བའི་རྒྱུ་ཉིད་དུ་གྱུར་པ་མ་གཏོགས་མེད་པ་ཡིན་ལ། དེས་ན་དེ་དག་
གང་ལ་མི་ཆགས་པར་འཁོར་འདས་ཀྱི་ཆོས་ཐམས་ཅད་རང་བཞིན་གྲུབ་པ་མེད་པ་ཡོད་
སྣང་སྟོང་བའི་རང་བཞིན་དུ་བལྟས་ནས་དེའི་རང་བཞིན་སྐྱེ་བ་མེད་པ་གཟུང་འཛིན་
གྱི་མཚན་མ་གང་གིས་ཀྱང་གོས་པ་མེད་པ་དཔེར་ན་ནམ་མཁའ་ལྟ་བུའི་རང་བཞིན་
དུ་མཐོང་བར་གྱུར་པའི་ཚེ་ན། དེའི་ངོ་བོ་སྐྱོང་ཞིང་དོན་ལ་མཉམ་པར་བཞག་པར་བྱ་
དགོས། དེའི་ངོ་བོ་གང་ཞེ་ན། གཅིག་དང་ཐ་དད་པའི་དངོས་པོ་གང་དུ་ཡང་གྲུབ་པ་
མེད་པ་རྒྱུ་གང་དུ་མ་ཆད་ཕྱོགས་གང་དུ་མ་ལྷུང་བར་སྤྲོས་པ་ཐམས་ཅད་བྲལ་བ་གླུ་
བསམ་བརྗོད་དུ་མེད་པའོ། །
དེས་ན་དེ་ལྟར་དུ་མ་དག་པའི་གཙང་སྨེ་འཛིན་རྟོག་གང་ཡང་ཡིད་ལ་མི་བྱེད་
པར་འཁོར་འདས་རོ་སྙོམས་ཀྱི་སྤྱོད་པ་སྣང་སྲིད་ཐམས་ཅད་ཆོས་སྐུའི་རང་བཞིན་
གདོད་ནས་འགྱུར་བ་མེད་པ་མ་བཅོས་གཉུག་མའི་ངང་ལ་མཉམ་པར་བཞག་པ་ནི་
བདག་གིའམ་ཁོ་བོའི་སྙིང་གི་དྲང་པོའི་གཏམ་ཡིན་པས། དེ་ལྟར་དུ་དངོས་འཛིན་གྱི་
མཚན་མ་གང་ལ་མི་ཆགས་པར་ཉམས་སུ་ལེན་པར་བྱ་དགོས། །དེ་ལྟ་བུའི་ཆོས་ཉིད་ནི་
མཐའ་གང་ལ་མི་གནས་པར་སྤྲོས་པ་ཐམས་ཅད་དང་བྲལ་བའི་རང་བཞིན་ཡིན་ཏེ།
མན་ངག་མཛོད་ལས།
རང་ཡུལ་མི་ཡུལ་གང་ལའང་མ་ཆགས་དང༌། །
4ti



ཧི་མ་ལའི་རིག་མཛོད་ཆེན་མོ།
རྟག་དང་ཆད་པའི་མཐའ་གཉིས་ལས་གྲོལ་དང༌། །
ཉེ་རིང་གང་གིས་ངོ་མི་ཤེས་པ་དང་། །
ས་གཅིག་མི་ཞེན་སྤྲིན་ལྟར་འཕྱོ་བ་དང་།།
ཚོགས་དྲུག་ཡུལ་སྣང་གྲོགས་སུ་འཆར་བ་དང་། །
བཟང་ངན་གང་ལའང་ངོས་བཟུང་མེད་པ་སྟེ། །
རྣམ་གྲོལ་ལམ་བཟང་འཇུག་སྒོ་བཞི་བ་ཡིན། །
ཞེས་གསུངས་པ་ལྟར་ཚོགས་དྲུག་ཡུལ་གྱི་སྣང་བ་གང་ལ་བསམ་ཡང་ཐམས་ཅད་
རང་བཞིན་མ་གྲུབ་པར་སྤྲོས་པ་ཐམས་ཅད་དང་བྲལ་བ་དེ་ནི་ཚེ་གཅིག་ཏུ་མངོན་པར་
སངས་རྒྱུས་པར་འགྱུར་བ་བསྟན་པ་ཡིན་ནོ། །གཟུང་འཛིན་འཁྲུལ་བའི་སྣང་བ་འདི་དག་
སེལ་བར་མ་གྱུར་ན་མངོན་པར་སངས་རྒྱས་པར་མི་འགྱུར་བ་ཡིན་ཏེ།
ལམ་གཙོ་ལས།
གཞན་ཡང་སྣང་བས་ཡོད་མཐའ་སེལ་བ་དང་། །
སྟོང་བས་མེད་མཐའ་སེལ་ཞིང་སྟོང་བ་ཉིད། །
རྒྱུ་དང་འབྲས་བུར་འཆར་བའི་ཚུལ་ཤེས་ན། །
མཐར་འཛིན་ལྟ་བས་འཕྲོག་པར་མི་འགྱུར་རོ། །
ཞེས་གསུངས་པ་ལྟར་གཟུང་འཛིན་མཚན་མའི་སྣང་བ་ཐམས་ཅད་དབྱིངས་སུ་
དག་ཅིང་སྒྲིབ་པ་མཐའ་དག་ལས་གྲོལ་བར་འགྱུར་བ་བསྟན་པ་ཡིན་ནོ། །དེ་ལྟ་བུའི་ཆོས་
ཉིད་ཀྱི་དོན་དག་མཉམ་བདེན་པ་དབྱེར་མེད་ཀྱི་དོན་རྒྱུད་ལ་ཨེ་སྐྱེ་བལྟས་ནས། ཅུང་
ཟད་རེ་རྒྱུད་ལ་སྐྱེས་ན་དེ་ལས་མ་ཉམས་པ་ཞིག་ཉམས་སུ་བླང་ཞིང་འཆི་ཁ་མི་འགྱོད་
{(5.3



ཞལ་གདམས་བསྡུས་འགྲེལ་སྐོར།
ཙམ་ཞིག་ཨེ་ཡོང་བལྟ་བར་བྱ་བ་ནི་ཤིན་ཏུ་གལ་ཆེ་བར་ངེས་པ་ཡིན་ནོ། །ད་ལྟ་སྙིགས་
མའི་དུས་ཐམས་ཅད་ཚེ་ཐུང་ཞིང་ནད་མང་བའི་དུས་འདིར། རང་རང་གིས་ལན་གཅིག་
རྙེད་པའི་མི་ལུས་རིན་པོ་ཆེ་ལྟ་བུ་འདི་སྟོང་ཟད་བྱས་ཤིང་། དཔེར་ན་ནོར་གླིང་དུ་ཐོན་
ང་འི་དུས་འདིར་དགོས་འདོད་འབྱུང་བའི་ནོར་བུ་མི་ལེན་པར་ལག་སྟོང་དུ་ཕྱིར་ལོག་
སོང་ན་དེ་ལས་རྨོངས་པ་གཞན་ཅི་ཡོད་མེད་ལ། དེས་ན་ཐམས་ཅད་ཚེ་འདི་ལ་མི་ཆགས་
པར་དམ་པའི་ཆོས་ལ་བརྩོན་པར་བྱ་དགོས་པ་ཡིན་ནོ། །དེ་ལ་མི་བསམ་པར་ད་ལྟ་སྐྱེ་བོ་
འགའ་ཞིག་གིས་ཤིང་བཟོ་བ་དང་རྡོ་བཟོ་བ་ལྷ་བཟོ་བ་དང་རྩིས་རིགས་དཀར་ནག་དང་
སྨན་བཤད་སོགས་སྦྱོང་བར་བྱེད་པ་དང་། མ་ཟད་སྡེབ་སྦྱོར་གྱི་ཡིག་རིགས་སྣ་ཚོགས་
དཔག་ཏུ་མེད་པ་ཞིག་སྦྱངས་ཤིང་དེ་དག་གནས་ལུགས་ཀྱི་དོན་རྟོགས་པའི་བྱེད་ལས་
དང་རྟེན་འབྲེལ་གྱི་ཐབས་འདི་དག་ཀུན་ནི་ཇི་ལྟ་བ་དང་ཇི་སྙེད་གཟིགས་པའི་རྣམ་
མཁྱེན་འགྲུབ་པའི་རྒྱུ་ཞིག་ཡིན་སྙམ་སྐྱེས་ཀྱང་། །དེ་ལྟ་བུའི་བྱ་བ་སྣ་ཚོགས་པ་མང་བོའི་
གནས་ལ་བསླབས་པར་བྱས་ན་ཐམས་ཅད་འོད་གསལ་རྫོགས་པ་ཆེན་པོའི་བསམ་གཏན་
གཅོག་པའི་རྒྱུ་མ་གཏོགས་མེད་ལ། དེས་ན་ཤེས་བྱ་དེ་འདྲ་དག་ལ་བློ་སྣ་བསྐྱུང་པ་ནི་
བདག་གིའམ་ཁོ་བོའི་སྙིང་གི་དྲང་པོའི་གཏམ་ཡིན་པས། དེ་ལྟར་འདུ་འཛིའི་གནས་
སོགས་སྤངས་ཤིང་གནས་ལུགས་ཀྱི་རང་ངོ་སྐྱོང་བར་བྱས་ན་གྲོལ་བར་འགྱུར་བ་ཡིན་ཏེ།
ཐོགས་མེད་ཀྱི་ཞལ་ནས།
ཞི་གནས་རབ་ཏུ་ལྡན་པའི་ལྷག་མཐོང་གིས། ། །
ཉོན་མོངས་རྣམ་པར་འཇོམས་པར་ཤེས་བྱས་ནས། །
གཟུགས་མེད་བཞི་ལས་ཡང་དག་འདས་པ་ཡི། །
4 ( 3-1



ཧི་མ་ལའི་རིག་མཛོད་ཆེན་མོ།
བསམ་གཏན་སྒོམ་པ་རྒྱལ་སྲས་ལག་ལེན་ཡིན། །
ཞེས་གསུངས་པ་ལྟར་དབེན་པའི་གནས་སུ་རང་ཉིད་གཅིག་པུར་བསམ་གཏན་
གྱི་ངང་ལ་སེམས་རྩེ་གཅིག་ཏུ་གནས་ཤིང་ཏིང་ངེ་འཛིན་ལ་མཉམ་པར་འཇོག་པ་ནི་
རྒྱལ་སྲས་བྱང་ཆུབ་སེམས་དཔའི་ལམ་ཚང་ལ་མ་ནོར་ཡིན་ནོ། །དེ་ལྟ་བུའི་རང་བཞིན་
སྐྱེ་བ་མེད་པ་ཆོས་ཉིད་ཀྱི་དོན་ལ་མཉམ་པར་བཞག་ན་ཆོས་ཐམས་ཅད་ཀྱི་ཆོས་ཉིད་
ཡེ་སྟོང་སྐྱེ་བ་མེད་པའི་དོན་རྒྱུད་ལ་སྐྱེས་ཚེ་དེ་ལ་སྤང་བླང་དང་གསལ་བཞག་མེད་པར་
གནས་ན་དེ་ནི་སྤྲོས་པ་ཐམས་ཅད་དང་བྲལ་བའི་རང་བཞིན་ཡིན་ཏེ།
མན་ངག་མཛོད་ལས།
གང་འདུལ་དགེ་བ་འཕེལ་ན་དགོན་པ་བསྟེན་མི་དགོས། །
རྣམ་རྟོག་རང་སར་གྲོལ་ན་འཁོར་བ་སྤངས་མི་དགོས། །
རང་གི་བག་མེད་བསྲུངས་ན་གཞན་སེམས་བསྲུང་མི་དགོས། །
མ་བཅོས་སེམས་ཉིད་རྟོགས་ན་དཔེ་ཆ་ཀློག་མི་དགོས། །
ཅིར་སྣང་སྒྱུ་མར་རྟོགས་ན་ཞེན་པ་བཟློག་མི་དགོས། །
གནས་ལུགས་རང་ངོ་ཤེས་ན་སངས་རྒྱས་བཙལ་མི་དགོས། །
ཞེས་གསུངས་པ་ལྟར་ནམ་ཞིག་རང་སེམས་སྐྱེ་བ་མེད་པའི་རང་ཞལ་མངོན་སུམ་
དུ་མཇལ་བའི་ཚེ་ན་དཔྱད་རྩོལ་དང་འབད་པ་མི་དགོས་པར་ཡེ་སྟོང་སྐྱེ་མེད་ཀྱི་དོན་ལ་
གནས་ཤིང་ཚེ་འདི་ཉིད་དུ་གཞི་སྣང་ཆོས་སྐུའི་ཀློང་དུ་གྲོལ་བར་འགྱུར་བ་ཡིན་ནོ། །དེ་
ཡང་སྤྱིར་དང་བོ་རང་རང་འཁོར་བ་ལ་ངེས་པར་འབྱུང་ཞིང་། རང་ཉིད་གཅིག་པུ་མི་
མེད་དབེན་པའི་ནགས་སུའམ་རི་ཁྲོད་དང་དགོན་གནས་སོགས་གང་དུ་སྡོད་ན་ཡང་།
4{15



ཞལ་གདམས་བསྡུས་འགྲེལ་སྐོར།
རང་ཉིད་འདུག་སའི་གནས་ས་ཕུག་དང་བྲག་ཕུག ཁང་བ་སོགས་ཀྱི་ནང་དུ་སྡོད་ཚེ་ཁང་
པའི་ཕྱི་ནང་གི་བྱ་བ་སྣ་ཚོགས་ལ་གཡེང་ནས་དེ་ཡི་བཀོད་པ་སོགས་བྱེད་པ་དང་། མ་
ཟད་འཇིག་རྟེན་ཚེ་འདི་ལ་ཞེན་ཅིང་ཆགས་པའི་དབང་གིས་དབེན་པའི་ཁོང་ནས་ནོར་
དང་ལོངས་སྤྱོད་སོགས་མནོག་ཆུང་སྲིད་པའི་བདེ་བ་ཚེ་འདིའི་ཕུན་ཚོགས་འབའ་ཞིག་
ལ་གཡེང་ཞིང་ཚེ་འདིའི་རྒྱུ་སྒྲུབ་པ་དེ་ལ་ནམ་ཡང་སྙིང་བོ་སྤུ་ཙམ་ཡང་མེད་དེ། དེ་དག་
ཐམས་ཅད་མི་ཚེ་འདའ་བའི་རྒྱུ་མ་གཏོགས་སྙིང་བོ་ཅི་ཡང་མེད་པར་ངེས་སོ། །
དེས་ན་ཐམས་ཅད་ཀྱིས་དོན་ཆུང་དེ་ལྟ་བུ་ཞིག་ལ་ཤི་སྤུར་འཐམས་ནས་དེའི་
ངང་ལ་མི་ཚེ་ཐུང་ཐུང་འདི་འདའ་བར་མི་བྱ་སྟེ། དེ་དག་གང་ལ་བསམ་ཡང་ཐམས་ཅད་
མི་ཚེ་སྐད་ཅིག་མ་འདི་མྱུར་དུ་མཛད་པའི་རྒྱུ་མ་གཏོགས་སྙིང་བོ་ཏིལ་གྱི་ཤུན་པ་ཙམ་
ཡང་མེད་པར་ངེས་པ་ཡིན་ལ། དེས་ན་འཇིག་རྟེན་ཚེ་འདིའི་བྱ་བྱེད་གང་ལ་ཆགས་པར་
མི་བྱ་བར་ཐམས་ཅད་ལ་བཤོལ་བའམ་འཇོག་པར་བྱས་ནས་སྙིང་བོ་དམ་པའི་ལྷ་ཆོས་
ལ་འབད་པ་དང་བརྩོན་པར་བྱེད་པ་ནི་བདག་གིའམ་ཁོ་བོའི་སྙིང་གི་དྲང་པོའི་གཏམ་
ཡིན་པས། དེ་ལྟ་བུའི་ཚེ་འདིའི་བྱ་བཞག་དཔེར་ན་བྱིས་པའི་རྩེད་མོ་དང་འདྲ་བས་བྱ་
བྱེད་གང་ལ་བདེན་པར་མི་སེམས་པར་སྙིང་བོ་ལྷ་ཆོས་ལ་བརྩོན་པ་དེ་དུས་གསུམ་རྒྱལ་
བ་ཐམས་ཅད་ཀྱི་ལམ་མཆོག་མ་ནོར་བ་རྨད་དུ་བྱུང་བ་ཡིན་ལ། དེས་ན་དེ་ལྟར་རང་
སེམས་དགེ་ལ་བསྐོར་ཞིང་མི་མེད་དབེན་པའི་གནས་སུ་སྒྲུབ་པ་ལ་འབད་བརྩོན་དྲག་པོ་
མན་ངག་མཛོད་ལས།
བླ་མ་ཡི་དམ་མཁའ་འགྲོ་གཙུག་གིས་ཁུར། །
14 J6



ཧི་མ་ལའི་རིག་མཛོད་ཆེན་མོ།
ཚེ་འདིའི་བློ་སྣ་སྐྱེས་ཚད་འབུར་འཇོམས་གྱིས། །
ཉོན་མོངས་དུག་ལྔ་གཉེན་པོས་ཡུལ་ནས་ཕྱུང་། །
ཐོས་བསམ་སྒོམ་པའི་ནོར་རྫས་རྒྱུད་ལ་བསྟེན། །
དེ་ཡིས་རང་གཞན་འབྱོར་བ་ཉེ་བར་སྐྱེ། །
ཞེས་གསུངས་པ་ལྟར་རང་སེམས་དགེ་བ་ལ་ཕྱོགས་ཤིང་གཉེན་པོ་རྒྱུད་ལ་བསྟེན་
ནས་བདག་འཛིན་གྱི་འགོང་པོ་ཡུལ་ནས་ཕྱུང་སྟེ་ཐོས་བསམ་ནོར་གྱི་ཕུང་པོ་རྒྱུད་ལ་
བསྟེན་ན་ཚེ་འདི་ཉིད་དུ་བླ་མེད་བྱང་ཆུབ་ཀྱི་གོ་འཕང་ཐོབ་པར་འགྱུར་བ་ཡིན་ནོ། །དེ་
ལྟ་བུའི་གཉེན་པོ་རྒྱུད་ལ་བསྟེན་ནས་སྲིད་པའི་ཕུན་ཚོགས་ཀུན་ལ་སྙིང་བོ་མེད་པར་
ཤེས་ནས་ཐར་པ་དོན་དུ་གཉེར་བར་བྱ་དགོས་པ་ཡིན་ཏེ།
ཐོགས་མེད་ཀྱི་ཞལ་ནས།
སྲིད་གསུམ་བདེ་བ་རྩྭ་རྩེའི་ཟིལ་བ་བཞིན། །
ཡུད་ཙམ་ཞིག་གིས་འཇིག་པའི་ཆོས་ཅན་ཡིན། །
ནམ་ཡང་མི་འགྱུར་ཐར་པའི་གོ་འཕང་མཆོག །
དོན་དུ་གཉེར་བ་རྒྱལ་སྲས་ལག་ལེན་ཡིན། ། ་
ཞེས་གསུངས་པ་ལྟར་སྲིད་པ་གསུམ་གྱི་གནས་རིས་མཐོ་དམན་གང་དུ་སྐྱེས་ཀྱང་
བདེ་བ་མེད་དེ་བདེ་བ་ཅུང་ཙམ་རེ་ཡོད་ཀྱང་ཐམས་ཅད་མྱུར་དུ་འཇིག་པར་སླ་བ་
དཔེར་ན་རྩྭ་རྩེའི་ཟིལ་བ་ཙམ་མ་གཏོགས་སྙིང་བོ་མེད་པར་ཤེས་དགོས་པ་ཡིན་ནོ། །དེ་
ལྟར་མ་ཤེས་པར་སྲིད་པའི་བདེ་འབྱོར་སོགས་ལ་ཞེན་ཅིང་ཆགས་པར་གྱུར་ན་དེ་ནི་
ཆོས་སྒྲུབ་པ་བོ་མ་ཡིན་ཏེ།
4)།



ཞལ་གདམས་བསྡུས་འགྲེལ་སྐོར།
མན་ངག་མཛོད་ལས།
ཐ་མལ་བློ་མ་ལོག་པའི་ཆོས་པ་ཡིན་ལོ་དང༌། །
དད་གུས་བསྙེན་བཀུར་མེད་པའི་བླ་མ་བསྟེན་ལོ་དང་། །
ཆོས་དང་རང་རྒྱུད་མ་འདྲེས་སྟོན་ཆེན་ཡིན་ལོ་དང་། །
འདུ་འཛི་སྙོམས་ལས་མ་སྤངས་དགོན་པ་བསྟེན་ལོ་དང་། །
ཡོན་ཏན་གོང་དུ་མི་འཕེལ་བསམ་གཏན་སྒོམ་ལོ་དང་། །
སྒྲུབ་པ་གནད་དུ་མ་བསྣུན་གཞན་དོན་བྱེད་ལོ་དང་། །
འདི་དྲུག་འདྲ་མིན་འཆོལ་བས་མཁས་པས་རིང་དུ་སྤངས། །
ཞེས་གསུངས་པ་ལྟ་བུའི་ཚེ་འདིར་སྣང་གི་བདེན་འཛིན་གྱི་སྣང་བ་མཐའ་དག་
སྤངས་པར་མ་བྱས་ན་གྲོལ་བར་མི་འགྱུར་བ་བསྟན་པར་བྱས་པ་ཡིན་ནོ། །དེ་ལྟ་བུའི་
བདེན་འཛིན་གྱི་འཁྲུལ་བ་མཐའ་དག་མ་སྤངས་ན། ཚེ་འདི་ལ་ཞེན་པའི་དབང་གིས་
ལས་ཉོན་འདོད་ཆགས་སོགས་བསམ་མི་ཁྱབ་པ་དང་ལྡན་པ་ཞིག་རིམ་གྱིས་འཕེལ་བར་
འགྱུར་བ་ཡིན་ཏེ། །
མན་ངག་མཛོད་ལས།
དུག་ལྔའི་རྟེན་ཡིན་ཆགས་སྡང་ཟག་པ་འཕེལ། །
སེར་སྣའི་འཆིང་བྱེད་ཡི་དྭགས་ལས་ངན་གསོག །
འཇིག་རྟེན་ཆོས་སོགས་བྱང་ཆུབ་ལམ་དང་བྲལ། །
སྐྱེད་འཕེལ་བསྐྱངས་སྲུང་མི་ཚེ་སྡུག་བསྔལ་ཟད། །
ཉམས་ལེན་ཆོས་འཆོལ་ལྷ་མིའི་ངན་སྨྲས་འདུ། །
]8



ཧི་མ་ལའི་རིག་མཛོད་ཆེན་མོ།
བར་ཆད་བདུན་ཡིན་ཐ་མལ་སྲོག་ལ་རྒོལ། ། །
དེ་བས་ནོར་རྫས་གསོག་བྲུན་སྐྱེད་འཕེལ་ཀུན། །དམ་ཆོས་སྒྲུབ་པས་རིང་དུ་སྤང་
བར་བྱ། །ཞེས་གསུངས་པ་ལྟ་བུའི་ལས་ཉོན་འདོད་ཆགས་ཀྱི་མ་རིག་པ་འདི་དག་སྤང་
བའི་ཐབས་ལ་བརྩོན་ཞིང་དམ་པའི་ཆོས་འདི་དག་ཉམས་སུ་ལེན་པར་བྱ་དགོས་པ་ཡིན་
ལ། དེས་ན་འཇིག་རྟེན་ཚེ་འདིའི་བྱ་བ་གང་ལ་བསམ་ཡང་སྙིང་བོ་སྤུ་ཙམ་ཡང་མེད་དེ།
ནམ་ཞིག་ཐམས་ཅད་བོར་ཞིང་རང་ཉིད་གཅིག་པུ་ཕྱི་མར་འགྲོ་བའི་ཚེ་ཕན་ངེས་པ་
དམ་པའི་ཆོས་མ་གཏོགས་མེད་མོད། ད་ལྟ་ཚེ་འདིའི་གཉེན་བཤེས་སོགས་ལ་འཁྲེང་ཡང་
ཐམས་ཅད་ཞེན་ཆགས་འབྱུང་བའི་གཞི་མ་གཏོགས་མེད་པར་ངེས་ཤིང་། ད་ལྟ་ཉིད་
ནས་མཆོག་གསུམ་གཙུག་ཏུ་བཀུར་ཞིང་དེ་དག་ལ་སྐྱབས་སུ་སོང་སྟེ། རང་ལ་སྐྱེ་ཞིང་སྐྱེ་
བ་ཚེ་རབས་ཐམས་ཅད་དུ་ལས་སྐྱིད་སྡུག་ཡག་ཉེས་ཅི་བྱུང་ཡང་རེ་ལྟོས་གཞན་ལ་མི་
འཚོལ་བར་དམ་བཅའ་བར་བྱས་ན། དེ་ནི་ཆོས་ལ་ཞུགས་པའི་ལམ་མཆོག་བླ་ན་མེད་པ་
ཡིན་ཏེ། དེ་ལས་གཞན་པའི་སྐྱབས་དམ་པ་ཞིག་སུ་ཡང་འཚོལ་མེད་པས་སོ། །དེས་ན་
རང་རང་འཇིག་རྟེན་འདིར་སྐྱིད་པོ་སྡོད་པའི་ཁོམ་པ་བྱུང་ན་ཡང་རེ་ལྟོས་མཆོག་གསུམ་
ལ་བཅོལ་བར་བྱ་བ་དང་། སྡུག་བསྔལ་གསུམ་གྱིས་མནར་ཡང་རེ་ལྟོས་གཞན་དུ་མི་
འགྱུར་བར་བྱ་དགོས། དེ་ལྟར་མི་འགྱུར་བའི་དད་པ་རྣམ་གསུམ་ལས་ཕྱིར་མི་ལྡོག་པའི་
དད་པ་དང་བཅས་ཏེ་སྐྱབས་སུ་འགྲོ་བར་བྱས་ན་ནི་བསླུ་བ་མེད་པར་ངེས་ཞེས་བཅོམ་
ལྡན་འདས་ཀྱིས་གསུངས་པར་མཛད་པ་ཡིན་ལ། དེས་ན་སྐྱིད་རུང་སྡུག་རུང་བློ་དང་རེ་
ལྟོས་མཆོག་གསུམ་ལ་བཅོལ་ནས་སྐྱབས་གནས་གཞན་དུ་ཚོལ་བར་མི་བྱ་བར་སྐྱབས་སུ་
འགྲོ་བར་བྱེད་པ་དེ་སྐྱབས་སུ་འགྲོ་བར་མ་ནོར་བའོ། །འཇིག་རྟེན་འདིར་སྣང་གི་ཆོས་
4)9



ཞལ་གདམས་བསྡུས་འགྲེལ་སྐོར།
གང་ལ་ཇི་ལྟར་བསམ་བློ་བཏང་ཡང་། ཐམས་ཅད་གང་ལ་ཡིད་རྟོན་མེད་པར་མྱུར་དུ་
འགྱུར་བའི་རང་བཞིན་ཡིན་པ་སྨོས་ཅི་དགོས་སོ། །
དེས་ན་མཆོག་དམན་སུ་ཡིན་ཡང་མཆོག་གསུམ་ལ་བློ་སེམས་ཕྱིར་མི་ལྡོག་པའི་
དད་པ་རྣམ་པ་གསུམ་པོ་མེད་ན་ཐམས་ཅད་ལ་ཆོས་རྣམ་དག་སྒྲུབ་པའི་སྐལ་བ་ཡོད་པ་
མ་ཡིན་ཏེ། མཆོག་དམན་སུ་ཡིན་ཡང་ཐམས་ཅད་ཀྱིས་འདི་མི་བརྗེད་པར་ཡིད་ལ་
འཛིན་པར་བྱ་དགོས། དེ་ལྟར་བྱས་ན་ཐར་ལམ་ཡང་དག་ཐོབ་པའི་སྐལ་བ་དང་ལྡན་
པར་འགྱུར་བ་ཡིན་ནོ། །གཙོ་བོ་ཐམས་ཅད་ཆོས་ལ་འཇུག་པར་བྱེད་པའི་ཚེ་ན། དང་བོ་
མཆོག་གསུམ་ལ་སྐྱབས་སུ་འགྲོ་ཞིང་ཕྱིར་མི་ལྡོག་པའི་དད་པ་སོགས་རྒྱུད་ལ་བསྟེན་ཞིང་
འཆད་དང་རྩོད་དང་རྩོམ་པ་སོགས་ལ་འབད་པ་ཇི་ལྟར་བྱས་ཀྱང་ཐམས་ཅད་ཚེ་འདིའི་
ཕྱིར་སྒྲུབ་པར་མི་བྱ་བར་ཐར་པའི་དོན་ལ་བརྩོན་པར་བྱ་དགོས་པ་ཡིན་ལ། དེས་ན་རང་
རང་ལ་མཁས་པའི་ཡོན་ཏན་དང་བཙུན་པའི་ཡོན་ཏན་སོགས་ཐམས་ཅད་རང་ཆེ་
འདོན་པའི་ཕྱིར་དུ་སྒྲུབ་པ་ལ་བརྩོན་པ་ཐམས་ཅད་ཡོན་ཏན་མེད་པའི་གང་ཟག་ལ་
གཙོ་བོ་གྱུར་ཅིང་མངོན་རློམ་གྱི་དབང་གིས་ཕྱོགས་རིས་ཙམ་གྱི་ཡོན་ཏན་མཐར་ཕྱིན་
པའམ་ཕུལ་དུ་ཕྱིན་ན་ཡང་། དེ་ལ་སྙིང་བོ་གང་ཡང་མེད་དེ་ཐོས་བསམ་སྒོམ་པའི་ཡོན་
ཏན་སོགས་ལ་ང་རྒྱལ་དང་མངོན་རློམ་གྱི་སྒོ་ནས་གང་ལ་ཞེན་ཅིང་ཆགས་ན་དེ་ཡིས་
བདག་རྒྱུད་འཆིང་བའི་རྒྱུ་མ་གཏོགས་མེད་ལ། དེས་ན་ཐོས་བསམ་སྒོམ་པའི་ཡོན་ཏན་
རྒྱུད་ལ་མ་སྐྱེས་པའི་དབང་གིས་དམ་པའི་སྐྱེས་བུ་ལ་ལ་བཟང་བོར་ལྟ་བ་དང་། ལ་ལ་
ངན་པར་ལྟ་བ་སོགས་མི་བྱེད་པར། ཐམས་ཅད་ལ་དྲང་དོན་དང་ངེས་དོན་གྱི་ཁྱད་པར་
ཤེས་ཤིང་གཙང་ཞེན་མི་བྱེད་པར་ཐམས་ཅད་དཔེར་ན་བུ་རུམ་སྦྲང་རྩིའི་རོ་གཅིག་པ་
•1 1{3



ཧི་མ་ལའི་རིག་མཛོད་ཆེན་མོ།
བཞིན་དུ་ཟབ་མོའི་དོན་ལ་ཕྱོགས་རིས་མེད་པར་ཆོས་ཐམས་ཅད་ཀྱི་གནད་དོན་ཁྲོལ་
བར་ཤེས་པ་དེ་བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟར་བྱས་ན་
འཇིག་རྟེན་ཚེ་འདིའི་བྱ་བ་མཐའ་དག་སྤངས་ཤིང་གྲོལ་བར་ངེས་སོ། །
དེས་ན་དེ་ལྟར་མ་བྱས་ཚེ་ཚེ་འདི་ལ་གཡེངས་ནས་བླང་དོར་གྱི་ཐབས་ལ་རྨོངས་
པར་གྱུར་ནི་སངས་རྒྱས་ཐོབ་པའི་རྒྱུ་ཉིད་དུ་མི་འགྱུར་ཏེ
ཀུན་མཁྱེན་ཆེན་པོའི་ཞལ་ནས། །
སྡུག་བསྔལ་རྒྱུན་མཐོང་མི་ལ་ཐར་པའི་ལས་འབྲེལ་མེད། །
སྤྱོད་པ་ངོ་སྲུང་མི་ལ་འཁྲུལ་ཞིག་ལས་འབྲེལ་མེད། །
ཐོས་བསམ་ཁེ་གྲགས་མི་ལ་ཉམས་ལེན་ལས་འབྲེལ་མེད། །
མི་དགེ་སྡིག་སྤྱོད་མི་ལ་མཐོ་རིས་ལས་འབྲེལ་མེད། །
སྙོམ་ལས་ལེ་ལོའི་མི་ལ་ཉམས་མྱོང་ལས་འབྲེལ་མེད། །
བདག་ལྟ་ཆགས་སྡང་མི་ལ་སྒྲུབ་པའི་ལས་འབྲེལ་མེད། །
དེ་འདྲའི་འབྲེལ་མེད་དབང་དུ་རང་ཉིད་མ་སོང་གཅེས། །
ཞེས་གསུངས་པ་ལྟར་ཉམས་སུ་ལེན་པར་མ་བྱས་ན་ཕྱིས་ནས་ཐར་པ་ཐོབ་པའི་
འབྲས་བུ་དང་འབྲལ་བ་ཡིན་ནོ། །དེ་ཡང་ཆོས་ཐམས་ཅད་ཀྱི་ཆོས་ཉིད་སྤྲོས་པ་ཐམས་
ཅད་དང་བྲལ་བའི་དོན་ལ་གཙང་ཞེན་མེད་པར་བྱ་དགོས་པ་ཡིན་ཏེ།
འཇུག་པ་ལས།
མྱ་ངན་འདས་དངོས་བློ་ཅན་གྱི། །
འཛིན་པ་བཟློག་པར་བྱ་བའི་ཕྱིར། །
4 11



ཞལ་གདམས་བསྡུས་འགྲེལ་སྐོར།
དོན་དམ་མཁྱེན་པས་དོན་དམ་པ། །
སྟོང་བ་ཉིད་ནི་བསྟན་པར་མཛད། །
ཅེས་གསུངས་སོ། །དེ་ལྟར་ཆོས་ཐམས་ཅད་ཀྱི་ཆོས་ཉིད་སྟོང་ཉིད་སྤྲོས་པ་ཐམས་
ཅད་དང་བྲལ་བ་འདི་ནི་དངོས་འཛིན་གྱི་བློ་ལྡོག་པར་བྱ་བའི་ཕྱིར་དུ་སྦྱར་བ་ཡིན་ལ།
དེས་ན་ཡེ་སྟོང་སྐྱེ་བ་མེད་པ་ཟབ་ཞི་སྤྲོས་པ་ཐམས་ཅད་དང་བྲལ་བ་ཆོས་ཉིད་འདུས་
མ་བྱས་ལ་གཙང་ཞེན་གྱི་ལོག་རྟོག་མི་བྱེད་པར་ཆོས་ཉིད་ཀྱི་དོན་ལ་མཉམ་པར་གནས་
དགོས་པ་ཡིན། དེ་ཡང་དེང་དུས་ཐོས་བསམ་སྒོམ་པ་སོགས་ཀྱིས་རང་རྒྱུད་མ་སྨིན་པའི་
སྔགས་པ་དང་རབ་བྱུང་སོགས་འགའ་ཞིག་གིས་གདུལ་བྱ་ལ་ཕན་ཐོགས་པར་རེ་ནས་
ཐོག་སེར་ལ་སོགས་སྲུང་བ་དང༌། མ་ཟད་གཏད་སྲུང་སོགས་དྲག་པོའི་ལས་སྣ་ཚོགས་ཀྱི་
དབང་གིས་ལོག་རྟོག་ཅན་གྱི་སེམས་ཅན་གདུལ་དཀའ་བ་རྣམས་ཞི་རྒྱས་དབང་དྲག་གི་
ལས་དང་ཐབས་སྣ་ཚོགས་ཀྱི་སྒོ་ནས་འདུལ་བ་ནི་སངས་རྒྱས་ཀྱི་འཕྲིན་ལས་ཤིག་ཡིན་
པར་སྙམ་པ་ཡང་། དེ་ནི་མིན་ཏེ་གཞན་གྱི་སྟེང་དུ་ཞེ་སྡང་ནས་གཞན་ཕ་རོལ་དེའི་རྒྱུད་
བསྲེག་པར་བྱ་བ་དང༌། དགེ་རྩ་འཇོམས་ཤིང་ངན་སོང་དུ་འཕེན་པ་དང་། རང་ཉིད་ཀྱིས་
གཞན་ལ་ཕན་མི་ཐོགས་པར་མ་ཟད་རང་ཡང་ངན་འགྲོར་འགྲོ་བའི་རྒྱུ་ཉིད་དུ་གྱུར་པ་
མ་གཏོགས་མེད་ལ། དེས་ན་རང་རང་གིས་སྒོ་གསུམ་གྱི་ལས་དང་ཉོན་མོངས་པ་ཐམས་
ཅད་དུལ་བར་བྱས་ཏེ། གཞན་ཕན་གྱི་བསམ་སྤྱོད་བཟང་བོ་བྱམས་དང་སྙིང་རྗེ་ཆེན་པོ་
ལ་བསླབ་ཅིང་དམན་པའི་ས་བཟུང་ཧྲིལ་བོའི་གོས་གྱོན་འཚོ་བ་བྱ་ཚོལ་གྱིས་ངང་ལ་
ཚེ་འདི་གང་ལའང་ཆགས་འཛིན་མི་བྱེད་པ་ནི་བདག་གིའམ་ཁོ་བོའི་སྙིང་གི་དྲང་བོའི་
གཏམ་ཡིན་པས། དེ་ལྟར་འཇིག་རྟེན་གྱི་སྣང་བ་ཀུན་ལ་ཆགས་ཞེན་མི་བྱེད་པར་སྒྲུབ་པ་
413



ཧི་མ་ལའི་རིག་མཛོད་ཆེན་མོ།
ཉམས་སུ་ལེན་པར་བྱ་དགོས། ཚེ་འདིའི་བྱ་བ་གང་ལ་བསམ་ཡང་དོན་ལ་སྙིང་བོ་མེད་པ་
དཔེར་ན་འདུས་པའི་ཐ་མ་འབྲལ་བར་ངེས་པ་དང་། གསོགས་པའི་ཐ་མ་ཟད་པར་ངེས་
པ་དང་། མཐོན་པོའི་ཐ་མ་ལྷུང་བའི་རང་བཞིན་མ་གཏོགས་མེད་དེ།
མན་ངག་མཛོད་ལས།
བཟའ་མི་ཚོང་དུས་མགྲོན་པོ་ཚོགས་པ་འདྲ། །
ནམ་འབྲལ་མི་ཤེས་མཐར་ཐུག་དོན་ལ་སྦྱོངས། །
གཉེན་འདུན་ལྕང་ཁའི་བྱེའུ་ཆུང་འདུས་པ་འདྲ། །
ནམ་གྱིས་མི་ཤེས་གདུང་སེམས་འཁྲི་བ་ཆོད། །
ཚེ་སྲོག་མི་རྟག་རྩ་ཁའི་ཟིལ་བ་འདྲ། །
སྒོམ་སྒྲུབ་ཆོས་ལ་རྩོལ་བ་དྲག་ཏུ་སྐྱེད། །
སྨྲ་མང་འཁྲུལ་བའི་དགྲར་སྡང་ནེ་ཙོ་འདྲ། །
ངག་འཁྱལ་བྲེ་མོའི་གཏམ་འདྲ་སྨྲ་བཅད་གྱིས། །
ཆོས་སྒྲུབ་མཚོ་གླིང་ནོར་བུ་ལེན་འདྲ་བས། །
སྙན་བརྒྱུད་གདམས་ངག་ལྷུག་པར་སྤེལ་མི་བྱ། །
འགྲོགས་ཡུན་རིང་ན་སངས་རྒྱས་སྐྱོན་མཐོང་བས། །
མི་གཞན་རྣམས་དང་གནས་མལ་གཅིག་མི་བྱ། ། །
འདི་དག་སྙིང་གཏམ་མཆོག་ཡིན་གུས་པས་ཉོན། །
ཞེས་གསུངས་སོ། །དེ་ལྟར་ཡིན་པར་ངེས་ཤིང་ཚེ་འདི་གང་ལ་མི་ཆགས་པར་ཟབ་
པ་དང་རྒྱ་ཆེའི་དོན་ཉམས་སུ་ལེན་པར་བྱ་དགོས་པ་ཡིན་ནོ། །དེ་ལྟར་སྒྲུབ་པར་བྱེད་པ་
413



ཞལ་གདམས་བསྡུས་འགྲེལ་སྐོར།
ལ་ཐབས་ཁྱད་པར་ཅན་དལ་འབྱོར་གྱི་མི་ལུས་དེ་སྟོང་ཟད་དུ་མི་བྱེད་པར་ཐར་པའི་
ལམ་ལ་བརྩོན་པར་བྱེད་དགོས། དེ་ལྟར་མ་བྱས་ན་མི་ཁོམ་གྱི་གནས་སུ་སྐྱེ་བར་འགྱུར་བ་
ཡིན་ཏེ།
ཀུན་མཁྱེན་ཆེན་པོའི་ཞལ་ནས།
གལ་ཏེ་མི་ལུས་རིན་ཆེན་གླིང་ཕྱིན་ཡང་། །
ལུས་རྟེན་བཟང་ལ་བྱུར་པོ་ཆེ་ཡི་སེམས། །
ཐར་པ་བསྒྲུབ་པའི་རྟེན་དུ་མི་རུང་ཞིང་། །
ཁྱད་པར་བདུད་ཀྱིས་ཟིན་དང་དུག་ལྔ་འཁྲུགས། །
ལས་ངན་ཐོག་ཏུ་བབས་དང་ལེ་ལོས་གཡེངས། ། །
གཞན་ཁོལ་བྲན་གཡོག་འཇིགས་སྐྱོབ་ཆོས་ལྟར་བཅོས། །
རྨོངས་སོགས་འཕྲལ་བྱུང་རྐྱེན་གྱི་མི་ཁོམ་བརྒྱད། །
ཅེས་གསུངས་པ་ལྟར་མི་ཁོམ་པ་བརྒྱད་སོགས་ཀྱི་གནས་ལས་ཐར་པར་མི་འགྱུར་
བ་ཡིན་པའི་ཕྱིར་རོ། །དེས་ན་འཇིག་རྟེན་ཚེ་འདིའི་བྱ་བ་གང་ལ་བསམ་ཡང་བྱ་བྱེད་
ཐམས་ཅད་དཔེར་ན་བྱིས་པའི་རྩེད་མོ་ཙམ་ལས་སྙིང་བོ་མེད་པར་ངེས་ཏེ།
དཔལ་སྤྲུལ་རིན་པོ་ཆེས།
འཇིག་རྟེན་འཁྲུལ་སྣང་འཁོར་བ་ཡི་གྲོང་ན། །
ཟིན་དུས་མེད་པའི་བྱ་བྱེད་ཀྱི་རྣམ་གྲངས། །
དགོས་འབྲས་མེད་པའི་མགོ་བསྐོར་འདི་མཐོང་ནས། །
ཨ་བུའི་སེམས་པ་དབེན་རི་ལ་ཤོར་སོང་། །
+ 1 -



ཧི་མ་ལའི་རིག་མཛོད་ཆེན་མོ།
ཞེས་གསུངས་སོ། །དེ་བཞིན་དུ་ཐམས་ཅད་ཚེ་འདིའི་སྣང་བ་ཡད་ཡུད་ལ་མི་
ཆགས་པར་དབེན་པར་གནས་ཤིང་སྒྲུབ་པ་ཉམས་སུ་ལེན་པར་བྱ་དགོས་པ་ཡིན་ལ། དེས་
ན་མཆོག་དམན་སུ་ཡིན་ཡང་འཆི་བ་ལ་མི་འཚེ་བ་ནི་གཅིག་ཀྱང་མེད་མོད། མཐའ་ན་
སྲོག་ཆགས་གྲོག་མ་ཡན་ཆད་ཀྱི་རྒྱུད་ན་རང་རང་གི་ཚེ་དང་སྲོག་ལ་ཕངས་སེམས་མི་སྐྱེ་
བར་ཚེ་འདི་ཕངས་མེད་དུ་བློས་གཏོང་མཁན་སུ་ཡང་མེད་པར་ངེས་པ་ཡིན་ནོ། །ཐམས་
ཅད་ཀྱིས་དེ་དག་ལ་བསམ་ན་ཚེ་གཅིག་བྱང་ཆུབ་འགྲུབ་པའི་ཐབས་ལ་འབད་པ་ཅི་
ནས་སུ་སྒྲུབ་པ་གལ་ཆེ་བ་ཡིན་ལ། དེས་ན་སྤྱིར་བཀའ་རྒྱ་ཆེ་ལུང་གྲངས་མང་། རང་ཉིད་
བློ་གྲོས་དམན་ཞིང་སྦྱངས་བརྩོན་མེད་ན། སྔ་འགྱུར་དང་ཕྱི་འགྱུར་ལ་སོགས་པའི་གཞུང་
ལུགས་སྣ་ཚོགས་པ་དང་། བླ་མ་བརྒྱུད་པའི་མན་ངག་ཞལ་ནས་གདམས་པའི་ཟིན་བྲིས་
ལ་སོགས་པ་དང༌། ཐེག་པ་རིམ་དགུའི་ཆོས་ཚུལ་ཟབ་མོའི་དཔེ་ཆ་དགོས་རྒུ་ཇི་ལྟར་
འཛོམས་ན་ཡང་། རང་ཉིད་ཀྱིས་ཟབ་པ་སྟོང་ཉིད་དང་རྒྱ་ཆེ་བ་ས་ལམ་གྱི་རྣམ་བཞག་
སོགས་གང་ལའང་ཉམས་ལེན་མ་བྱས་པར་མི་ཚེ་སྐད་ཅིག་མ་འདི་ཡེངས་མ་ལམ་ལ་
ཟད་དེ། ནོར་དང་ལོངས་སྤྱོད་སོགས་ཞེན་ཆགས་དམ་པོས་བསྡམས་ཤིང་མར་ངན་སློང་
ལ་སྦྱིན་པ་དང་ཡར་དཀོན་མཆོག་ལ་མཆོད་པ་གང་ཡང་མ་བྱས་ན་སྙིང་བོ་མེད་པ་ཡིན་
ལ། དེས་ན་ནམ་ཞིག་རང་ཉིད་གཅིག་པུར་བར་དོའི་གནས་སུ་འཁྱམས་ཤིང་། སྐྱབས་
དང་གྲོགས་སོགས་གང་ཡང་མེད་པར་འཆི་བར་གྱུར་པའི་ཚེ་ན་དཔེ་ཆ་སོགས་ཀྱིས་རང་
ལ་མི་ཕན་པར་འཁྱམ་པར་འགྱུར་བ་ཡིན་ཞེས་གསུངས་སོ། །
དེ་བས་རང་སེམས་འདི་ནམ་ཡང་དགེ་བ་ལ་ཕྱོགས་ཤིང་ཆོས་མིན་ལོག་ལྟས་མ་
བསླད་པར་བྱས་ཏེ་ཟབ་དང་རྒྱ་ཆེའི་དོན་ལ་མཉམ་པར་བཞག་ཅིང་། ཆོས་ཐམས་ཅད་
4 15



ཞལ་གདམས་བསྡུས་འགྲེལ་སྐོར།
ཀྱི་ཆོས་ཉིད་གནས་ལུགས་སྤྲོས་པ་ཐམས་ཅད་དང་བྲལ་བ་ལྟ་བའི་རང་ངོ་སྐྱོང་བ་ནི་
བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟར་ཚེ་འདིའི་སྣང་ཤེས་
གང་ལ་ཡང་མི་ཆགས་པར་ཟབ་པ་དང་རྒྱ་ཆེ་བའི་དམ་པའི་ཆོས་ལ་བརྩོན་ཞིང་སྙིང་བོ་
ཉམས་སུ་ལེན་པར་བྱས་ན་གྲོལ་བར་འགྱུར་བ་ཡིན་ནོ། །དེ་ལྟ་བུའི་ཟབ་རྒྱས་ཆོས་ཚུལ་རྒྱུ་
མཚོ་ལྟ་བུ་ཡོད་ན་སངས་རྒྱས་སྒྲུབ་པ་ལ་དེས་ཆོག་པ་དང་། མེད་ན་སངས་རྒྱས་སྒྲུབ་ལ་
ཐབས་ཆག་པ་སངས་རྒྱས་སྒྲུབ་པའི་ས་བོན་མ་ནོར་བ་ཡིན་ཏེ། དཔལ་སྤྲུལ་རིན་པོ་ཆེས།
ཡོད་ན་སངས་རྒྱས་སྒྲུབ་ལ་དེས་ཆོག་པ། །མེད་ན་སངས་རྒྱས་སྒྲུབ་ལ་ཐབས་ཆག་པ། །སངས་
རྒྱུས་འགྲུབ་པའི་ས་བོན་མ་ནོར་བ། །རྣམ་དག་བྱང་ཆུབ་སེམས་མཆོག་བསྐྱེད་པར་ཤོག །ཅེས་
གསུངས་སོ། །དེ་ལྟ་བུའི་སངས་རྒྱས་འགྲུབ་པའི་ས་བོན་མ་ནོར་བ་ཟབ་པ་དང་རྒྱ་ཆེའི་
སྙིང་ནོར་བླ་མེད་པ། རྣམ་དག་བྱང་ཆུབ་སྒྲུབ་ལ་བརྩོན་པར་བྱ་དགོས་པ་ཡིན་ནོ། །དེ་
ཡང་ལས་དང་བོ་བ་རྣམས་ཆོས་ལ་འཇུག་པའི་ཚེ་ན་ཐམས་ཅད་འཁྲུལ་སྣང་བདེན་
འཛིན་གྱི་སྣང་བ་ཉིད་དུ་ཤེས་དགོས་པ་ཡིན་ཏེ།
མན་ངག་མཛོད་ལས།
ནང་དུ་བདག་འཛིན་འཁྲི་བ་གཅོད་པ་གནད། །
ཕྱི་རུ་ཡུལ་སྣང་ཆོས་སྐུར་འཁྱེར་བ་གནད། །
བར་དུ་འཛིན་རྟོག་གྲོགས་སུ་བླང་བ་གནད། །
ཡར་ལ་ལྟ་དགོངས་ཟབ་པར་བྱེད་པ་གནད། །
མར་ལ་ཆོས་སྤྱོད་གཞུང་བཞིན་བསྲིང་བ་གནད། །
བར་དུ་ཡེངས་མེད་ཤེས་བཞིན་བསྲུང་བ་གནད། །
416



ཧི་མ་ལའི་རིག་མཛོད་ཆེན་མོ།
དེ་དག་འཛོམས་ན་ཐར་ལམ་མྱུར་དུ་བགྲོད། ། །
ཅེས་གསུངས་སོ། །དེ་ལྟ་བུའི་གནས་ལུགས་ལྟ་བའི་རང་ངོ་སྐྱོང་བར་བྱས་ན་ནམ་
ཞིག་རེས་འཇོག་མེད་པ་ཡེ་སྟོང་སྐྱེ་མེད་ཀྱི་དོན་ཉམས་རྟོགས་ཁྱད་པར་ཅན་ཞིག་རྒྱུད་
ལ་སྐྱེ་རྒྱུ་ཡོད་པར་ངེས་ལ། དེའི་ཕྱིར་ན་སྤྱོད་ལམ་རྣམ་བཞི་གང་གི་སྐབས་སུའང་རང་
སེམས་འདི་རྣམ་རྟོག་ལོག་པའི་ལམ་འཁྲུལ་བ་རྒྱ་ཡན་དུ་མི་བཏང་བར། རང་སེམས་
དགེ་བའི་ལམ་དུ་བཞག་ནས། བདག་གཞན་སེམས་ཅན་ཐམས་ཅད་ཚེ་འདིར་འཇའ་
ལུས་འཕོ་བ་ཆེན་པོའི་སྐུ་འགྲུབ་པའི་ཉམས་ལེན་ཞིག་ལ་འབད་པ་འདི་ལ་རེམ་པར་བྱ་
བ་ནི་ཤིན་ཏུ་གལ་ཆེ་བར་འགྱུར་བ་ཡིན་ལ། དེའི་ཕྱིར་ན། མི་མེད་དབེན་པའི་རི་ངོགས་
སུ་རང་ཉིད་གཅིག་པུར་གནས་ཤིང་། སེམས་རྩེ་གཅིག་ཏུ་མཉམ་པར་བཞག་སྟེ། ཞི་ལྷག་
གི་ཉམས་རྟོགས་ཁྱད་པར་ཅན་རྒྱུད་ལ་སྐྱེ་བའི་ཐབས་དང་། རྗེས་ཐོབ་ཀྱི་སྐབས་དེར་
ཟབ་དང་རྒྱ་ཆེའི་དོན་རྒྱུད་ལ་སྐྱེ་བའི་ཕྱིར་སྒྲུབ་པ་ཉམས་སུ་ལེན་པའི་ཚེ། སྟོང་ཉིད་ལྟ་
བའི་ཉམས་དང་ཐོས་བསམ་སྒོམ་པའི་ཉམས་རྟོགས་གོ་བསྡུར་བྱས་ནས། རང་རྒྱུད་ལ་
སྔར་མེད་པའི་ཉམས་དང་རྟོགས་པའི་ཡོན་ཏན་ཁྱད་པར་རྒྱུད་ལ་སྐྱེས་ཤིང་དེའི་རྩལ་
ལས། བསྟན་བཅོས་རྩོམ་པ་དང་ཉམས་རྟོགས་ཀྱི་མགུར་དབྱངས་ལེན་པ་ལ་སོགས་པ་ནི།
སྣང་སེམས་ལྷ་སྐུའི་བདག་ཉིད་ཀྱི་རྩལ་སྣང་ཞིག་ཡིན་པར་གྱུར་ཡང་། དེའི་ཚེ་རང་རང་
ལ་གནས་ལུགས་ལྟ་བའི་གདེངས་དང་མ་ལྡན་ན། དེ་ལ་བརྟེན་ནས་མ་རིག་འཁྲུལ་བས་
རྣམ་རྟོག་དུ་མ་འཕེལ་བར་འགྱུར་བ་ཡིན་ལ། དེས་ན་དེ་དག་མ་རིག་ཀུན་རྟོག་གི་འཁྲུལ་
སྣང་འཕེལ་བའི་རྒྱུ་མ་གཏོགས་མེད་པར་ངེས་སོ། །དེའི་ཕྱིར་ན། རྫོགས་པ་ཆེན་པོ་ཀ་ལྷུན་
ཟུང་འཇུག་སྤྲོས་བྲལ་འདུས་མ་བྱས་པ་ཆོས་ཉིད་གཉུག་མའི་རང་བཞིན། ལྷུན་གྲུབ་ཆོས་
<༣ 1



ཞལ་གདམས་བསྡུས་འགྲེལ་སྐོར།
སྐུའི་ངོ་བོ་མཐའ་བཞི་དང་བརྒྱད་ལ་སོགས་པའི་བློ་འདས་སྨྲ་བསམ་བརྗོད་མེད་སྤྲོས་པ་
དང་བྲལ་བ་དེའི་ངང་ལ་མཉམ་པར་འཇོག་ཅིང་ངོ་བོ་སྐྱོང་བ་ནི་བདག་གིའམ་ཁོ་བོའི་
སྙིང་གི་དྲང་བོའི་གཏམ་ཡིན་པས། དེ་ལྟར་སྣང་ཞེན་གྱི་ཡུལ་དུ་གྱུར་པའི་ཆོས་གང་ལ་མི་
ཆགས་པར་སྣང་སེམས་ཆོས་ཐམས་ཅད་ཆོས་སྐུ་སྤྲོས་པ་ཐམས་ཅད་དང་བྲལ་བའི་དོན་
ལ་མཉམ་པར་འཇོག་དགོས་པ་ཡིན་ནོ། །དེ་ལྟ་བུའི་གནས་ལུགས་ཀྱི་རང་ངོ་སྐྱོང་བར་
བྱས་ན་དེ་ནི་དུས་གསུམ་རྒྱལ་བ་ཐམས་ཅད་ཀྱི་ལམ་ཚང་ལ་མ་ནོར་བ་ཡིན་ཏེ།
མན་ངག་མཛོད་ལས།
སྐྱེ་བ་གཅིག་དེད་རེས་མོས་འབྲེལ་ཐག་ཆོད། །
ཚོགས་གསོག་གཅིག་ཆོག་བླ་མ་སངས་རྒྱས་ཁུར། །
བྱ་བ་གཅིག་ཆོག་བླ་མ་སངས་རྒྱས་བསྒྲུབ། །
བསླབ་པ་གཅིག་ཆོག་ཆོས་མིན་བྱ་བ་བོར། །
ངོ་སྤྲོད་གཅིག་ཆོག་འགྱུ་བ་ཆོས་ཉིད་སྤྱོད། །
ཉམས་ལེན་གཅིག་ཆོག་དེ་ཉིད་ངང་ལ་སྐྱོངས། །
དེ་ལ་མཉན་ན་མྱུར་དུ་བདེ་ཆེན་འགྲུབ། །
ཅེས་དེ་ལྟར་ཉམས་སུ་ལེན་པར་བྱས་ན་ཡེ་སྟོང་སྐྱེ་བ་མེད་པའི་ཆོས་ཉིད་ཀྱི་དོན་
རྒྱུད་ལ་སྐྱེ་བར་འགྱུར་བ་ཡིན་ནོ། །དེ་ལྟར་སྣང་སྲིད་འཁོར་འདས་ཀྱིས་བསྡུས་པའི་ཆོས་
ཐམས་ཅད་སེམས་ཀྱི་རང་བཞིན་ལས་གཞན་དུ་གྲུབ་པ་མེད་དེ། །
མན་ངག་མཛོད་ལས། །
གཞི་ཡི་རྫོགས་ཆེན་སེམས་ཉིད་གཏན་ལ་དབབ། །
4 1S



ཧི་མ་ལའི་རིག་མཛོད་ཆེན་མོ།
ལམ་གྱི་རྫོགས་ཆེན་མཐའ་གྲོལ་གནད་དུ་བསྣུན། །
འབྲས་བུའི་རྫོགས་ཆེན་རི་དགོས་ཟད་པར་སྐྱོལ། །
ཡུལ་གྱི་རྫོགས་ཆེན་སྣང་བ་འཛིན་མེད་གྲོལ། །
སེམས་ཀྱི་རྫོགས་ཆེན་རྣམ་རྟོག་གྲོགས་སུ་འཆར། །
དོན་གྱི་རྫོགས་ཆེན་འབྱུང་བ་རང་ཡལ་དྭངས། །
དེ་ལྟར་སུས་ཤེས་རྣལ་འབྱོར་རྒྱལ་བོ་ཆེ། ། །
ཞེས་གསུངས་པ་ལྟར་སེམས་ཀྱི་རང་བཞིན་ལ་མ་དག་གློ་བུར་གྱི་དྲི་མས་ཅི་ཡང་
གོས་པར་མི་འགྱུར་བ་ཡིན་ཏེ། དཔེར་ན་ནམ་མཁའ་ལ་སྤྲིན་གྱིས་མི་གོས་པ་བཞིན་དུ། །
གློ་བུར་གྱི་དྲི་མས་ཆོས་ཐམས་ཅད་ཀྱི་ཆོས་ཉིད་རང་གི་ངོ་བོ་ལ་གོས་པར་མི་འགྱུར་བ་
ཡིན་ལ། དེའི་ཕྱིར་ན། རྣམ་རྟོག་སྤྲིན་གྱི་སྣང་བ་དེ་གློ་བུར་དུ་སྐྱེས་པའི་ཚེ་ན་དེའི་ངོ་བོ་
རང་བཞིན་གྱིས་མཐའ་གང་དུའང་མ་གྲུབ་པར་ཤེས་ནས། ཆོས་ཉིད་དེའི་ངོ་བོ་ལ་རིག་
པའི་འཛིན་རྟོག་གང་ཡང་མེད་པར་ཅེར་གྱིས་རིག་པའི་ངོ་བོ་ལ་ལྟ་བ་ནི་ཤིན་ཏུ་གཅེས་
སོ། །
དེས་ན་དུས་དང་གནས་སྐབས་ཐམས་ཅད་དུ་སེམས་ཀྱི་རང་བཞིན་སྤྲོས་པ་
ཐམས་ཅད་དང་བྲལ་བའི་ལྟ་བ་ལ་མཉམ་པར་བཞག་ཅིང་། ཁོ་ཐག་ནང་ནས་ཆོད་པ་
ཞིག་བྱུང་ཚེ་དེས་རང་བཞིན་གྱི་ངོ་བོ་སྐྱོང་དགོས་ལ། དེའི་ངོ་བོ་ནི་ངོ་བོ་མོག་མོག་པོར་
གྱུར་པ་ཞིག་མིན་ལ། གསལ་འཚེར་ལྷུན་སྡུག་གཟི་བྱིན་གྱི་གནས་ལུགས་མཐའ་གང་དུ་
གྲུབ་པ་མེད་པ་བརྗོད་མེད་སྟོང་བ་ཆེན་པོའི་རང་བཞིན་ཡིན་པས་དེའི་ངང་ལ་མཉམ་
པར་བཞག་ཅིང་། ལྟ་བ་དེའི་གདེངས་ཐོག་ཏུ་བཞག་ནས་སྒོམ་པ་ནི་ཤིན་ཏུ་གཅེས་ལ།
41）



ཞལ་གདམས་བསྡུས་འགྲེལ་སྐོར།
དེས་ན་སྤྲོས་པ་ཐམས་ཅད་དང་བྲལ་བ་ནི་རིག་པ་ཡིན་ཏེ། རིག་པ་དེ་ཡི་ངོ་བོ་ལ་གནས་
ཆ་དང་གསལ་ཆ་གང་ཡང་མེད་པར་རང་བབས་སུ་བཞག་སྟེ་ཅི་ཡང་མ་གྲུབ་པའི་ངོ་བོ་
སྒོམ་དུ་མེད་པ་སྒོམ་དུ་བཞག་པ་ཤིན་ཏུ་གཅེས་ལ། དེའི་ཕྱིར་ན། རྟེན་འབྲེལ་མ་རིག་
འཁྲུལ་བའི་བློ་གང་ལ་འཛིན་རྟོག་གི་ཡེངས་པ་མེད་པར། རིག་པའི་རང་ངོ་སྐྱོང་བ་ནི་
བདག་གིའམ་ཁོ་བོའི་སྙིང་གི་དྲང་བོའི་གཏམ་ཡིན་པས། དེ་ལྟར་རང་བྱུང་རིག་པའི་
དོན་ལ་མཉམ་པར་འཇོག་པར་བྱ་དགོས། དེའི་ངོ་བོ་རང་གསལ་སྐྱེ་བ་མེད་པ་རྣམ་ཐར་
གསུམ་གྱི་ངོ་བོར་སྐྱེ་བ་མེད་པར་གནས་པ་ཡིན་ཏེ།
ཆོས་བཞི་ལས། །
བསྐྱེད་པའི་རིམ་པས་སྣང་སྲིད་དཀྱིལ་འཁོར་གཅིག ། །
ལུས་ལྷ་ངག་སྔགས་དྲན་རྟོག་འཕྲོ་འདུར་སྦྱོར། ། །
ཐ་མར་འཁྲུལ་སྣང་སངས་རྒྱས་ཞིང་དུ་བལྟ། །
རྫོགས་པའི་རིམ་པས་ཐམས་ཅད་ཆོས་ཉིད་ངང་། །
བསམ་གྱིས་མི་ཁྱབ་འོད་གསལ་དབྱིངས་ལ་འཇུག །
རྩ་དང་རླུང་དང་ཐིག་ལེའི་རྣལ་འབྱོར་གྱིས། །
རླུང་སེམས་ལས་རུང་དབྱིངས་དང་ཡེ་ཤེས་སྦྱོར། །
ཟུང་འཇུག་དབྱེར་མེད་ཕྱག་རྒྱ་ཆེན་པོའི་ལམ། ། །
འབྲས་བུ་གསང་སྔགས་རྡོ་རྗེ་ཐེག་པ་ལགས། །
བླ་མེད་ཐེག་པ་མཆོག་གསང་རྫོགས་པ་ཆེ། །
ལྷུན་གྲུབ་དབྱིངས་ལ་དངོས་སུ་སྦྱོར་བ་སྟེ། །
12ti



ཧི་མ་ལའི་རིག་མཛོད་ཆེན་མོ།
ཞེས་གསུངས་པ་ལྟར་ཡེ་སྟོང་སྐྱེ་བ་མེད་པ་མ་བཅོས་ལྷུན་གྲུབ་ཀྱི་ངང་ལ་མཉམ་
པར་འཇོག་ཅིང་གནས་ལུགས་ཀྱི་རང་ངོ་སྐྱོང་བར་བྱེད་དགོས་པ་ཡིན་ནོ། །དེ་ཡང་སྤྱིར་
འགྲོ་བ་མཐའ་ཡས་པའི་སེམས་ཅན་ཐམས་ཅད་སྡུག་བསྔལ་ལས་བསྒྲལ་བར་འདོད་པའི་
བློ་སྟོང་ཉིད་སྙིང་རྗེ་ཆེན་པོ་ཀུན་ཏུ་སྒོམ་ཞིང་དེའི་ངང་ནས་ལས་རྒྱུ་འབྲས་ལ་ཚུལ་
བཞིན་སྤྱོད་པར་བྱེད་ཅིང་། ཅི་ཡང་བྱར་མེད་དུ་རྟོགས་ནས་སོ་སོར་ཐར་པའི་སྡོམ་པ།
བྱང་ཆུབ་སེམས་ཀྱི་སྡོམ་པ། གསང་བ་སྔགས་ཀྱི་སྡོམ་པ་གསུམ་སྲུང་བ་དང༌། མ་ཟད་
འཁོར་གསུམ་དམིགས་མེད་ཀྱི་སྒོ་ནས་མཐའ་ཡས་པའི་སེམས་ཅན་ཐམས་ཅད་སྒྲིབ་
གཉིས་དང་བྲལ་བའི་ཆེད་དུ་སྟོང་ཉིད་སྙིང་རྗེས་ཀུན་ནས་བསླངས་ཏེ། འགྲོ་བ་ཀུན་ལ་
གནས་སྐབས་དང་མཐར་ཐུག་གི་ཕན་བདེ་འབྱུང་བར་བརྩོན་པ་དང་། མཐར་དམིགས་
བཅས་བསོད་ནམས་དང་དམིགས་མེད་ཡེ་ཤེས་ཀྱི་ཚོགས་གཉིས་བསགས་ཏེ། འབྲས་བུ་
སྐུ་བཞིའི་གོ་འཕང་ཐོབ་པ་དང་ཟུང་འཇུག་དབྱེར་མེད་འདུས་མ་བྱས་ཤིང་ལྷུན་གྱིས་
གྲུབ་པ་མ་བཙལ་ཡེ་རྫོགས་སྐྱེ་མེད་ཀྱི་དོན་སྒོམ་པ་ནི་བདག་གིའམ་ཁོ་བོའི་སྙིང་གི་དྲང་
བོའི་གཏམ་ཡིན་པས། དེ་ལྟར་ཐམས་ཅད་ཀྱིས་དུས་དང་རྣམ་པ་ཐམས་ཅད་དུ་དེ་ལྟར་
ཆོས་ཐམས་ཅད་ཀྱི་སྙིང་བོ་སྟོང་ཉིད་སྙིང་རྗེའི་སྙིང་བོ་ཅན་བསྒོམ་པར་བྱ་དགོས་པ་
ཡིན་ནོ། །དེ་ལྟ་བུའི་བྱང་ཆུབ་ཀྱི་སེམས་དེ་བསྒོམས་པར་བྱས་ན་དེ་ནི་ཚེ་འདི་ཉིད་དུ་
གྲོལ་བར་བྱེད་པའི་ཐབས་ཚང་ལ་མ་ནོར་བ་དཔེར་ན་ས་བོན་ལྟ་བུ་ཡིན་པའི་ཕྱིར་རོ། །
རིན་ཆེན་ཕྲེང་བ་ལས། །
དེ་ཡི་རྩ་བ་བྱང་ཆུབ་སེམས། །
རི་དབང་རྒྱལ་བོ་ལྟར་བརྟན་དང་། །
421



ཞལ་གདམས་བསྡུས་འགྲེལ་སྐོར། །
ཕྱོགས་མཐའ་གཏུགས་པའི་སྙིང་རྗེ་དང་། །
གཉིས་ལ་མི་བརྟེན་ཡེ་ཤེས་ལགས། །
ཞེས་གསུངས་སོ། །དེ་ལྟ་བུའི་མཐའ་གང་ལ་མི་གནས་པའི་བྱང་ཆུབ་ཀྱི་སེམས་
རིན་པོ་ཆེ་ལྟ་བུ་དེ་སྒོམ་པར་བྱས་ན་ཚེ་འདི་ཉིད་དུ་གྲོལ་བ་ཡིན་ནོ། །
རིན་ཆེན་ལས།
ཐེག་པ་ཆེན་པོ་གང་ཞིག་ལས། །
སྙིང་རྗེ་སྔོན་བཏང་སྤྱོད་པ་ཀུན། །
ཡེ་ཤེས་དྲི་མ་མེད་བཤད་པ། །
སེམས་ཡོད་སུ་ཞིག་དེ་ལ་སྨོད། །
ཅེས་གསུངས་སོ། དེ་ལྟ་བུའི་རྒྱལ་སྲས་བྱང་ཆུབ་སེམས་དཔའི་ལམ་ཚང་ལ་མ་
ནོར་བ་བྱང་ཆུབ་ཀྱི་སེམས་རིན་པོ་ཆེ་ལྟ་བུ་དེ་ཉིད་སྒོམ་ཞིང་ཉམས་སུ་ལེན་པར་བྱ་
དགོས་པ་ཡིན་ནོ། །ད་ལྟ་རང་རང་མཁས་ཤིང་གྲུབ་པ་བརྙེས་པའི་བཤེས་གཉེན་མང་དུ་
བསྟེན་ནས་ཟབ་དང་རྒྱ་ཆེ་བའི་གདམས་པ་མང་དུ་ཐོས་པ་དང༌། བཀའ་དྲིན་གསུམ་
ལྡན་གྱི་བླ་མ་མང་དུ་བསྟེན་ནས་གདམས་པ་ཟབ་མོའང་ཐོས་པ་དང་། མ་ཟད་ཚེ་གཅིག་
གྲོལ་བར་བྱེད་པའི་ཆོས་མདོ་རྒྱུད་ཟབ་མོ་འགའ་ཞིག་མཐོང་བར་གྱུར་པ་དེའི་ཚེ་ན་ཁ་
ནང་དུ་ལོག་ནས་རང་སེམས་འདི་ལ་ཅུང་ཞིག་ནང་དུའང་བརྟགས་པར་བྱ་དགོས། དེ་
ལྟར་བརྟགས་ཚེ་ཟབ་མོའི་དོན་ལ་ཤེས་བཞིན་དུ་མི་སྤྱོད་པར་རྨོངས་པའི་སེམས་ཅན་
འདི་རྣམས་མཐོང་ཚེ་འདི་རྣམས་སྙིང་རེ་རྗེ་ཀྱི་ཧུད་རང་གིས་རང་བསླུས་པ་མ་གཏོགས་
གཞན་ཅི་ཡོད། དེས་ན་འདི་ལྟ་བུའི་བདག་དང་བདག་འདྲའི་གང་ཟག་ལོག་ལམ་ལ་
422



ཧི་མ་ལའི་རིག་མཛོད་ཆེན་མོ།
འཁྱམས་ཤིང་ཚུལ་མིན་གྱི་སྤྱོད་པ་ལ་བསླབ་པར་བྱེད་པ་འདི་རྣམས་ལ་སྙིང་གཏམ་སུམ་
ཆུ་འདི་བཤད་པར་བྱས་པ་ཡིན་ནོ། །ལར་སྐྱེ་བོ་མཆོག་དམན་སུ་ཡིན་ཀྱང་ཐམས་ཅད་
ཀྱིས་འཆི་ཆོས་ཡང་དག་ཅིག་བསམ་ན། ཚེ་འདི་ལ་མི་ཆགས་པར་ཕྱི་མར་ཕན་པའི་ལྷ་
ཆོས་ཤིག་སྒྲུབ་པ་གལ་ཆེ་བ་ཡིན་ལ། དེས་ན་འདི་ལས་གལ་ཆེ་བ་གཞན་གང་ན་ཡང་
མེད་དེ། འཇིག་རྟེན་ཚེ་འདིའི་ཆོས་ཐམས་ཅད་གང་ལ་བསམ་ཡང་ཐམས་ཅད་སྙིང་བོ་
མེད་པ་དཔེར་ན་ཆུ་བུར་དང་ཆུ་ཤིང་སྨིག་རྒྱུ་ལྟ་བུའི་རང་བཞིན་མ་གཏོགས་མེད་པ་
ཡིན་ཏེ།
མན་ངག་མཛོད་ལས།
སྣ་ཚོགས་ཡུལ་དུ་སྣང་བའི་ཆོས་རྣམས་ཀུན། །
མི་རྟག་མྱུར་དུ་འཇིག་པས་ཆུ་བུར་འདྲ། །
གང་ཡང་སྙིང་བོ་མེད་པས་ཆུ་ཤིང་འདྲ། །
འཁྲུལ་བས་བྱིས་པ་བསླུས་པས་སྨིག་རྒྱུ་འདྲ། །
མེད་བཞིན་སྣ་ཚོགས་སྣང་བས་སྒྱུ་མ་འདྲ། ། །
བག་ཆགས་དབང་གིས་སྣང་བས་རྨི་ལམ་འདྲ། །
རིང་དུ་མི་གནས་འགྱུར་བས་གློག་དང་འདྲ། །
དེ་ལྟར་ཤེས་རྣམས་སྲིད་པའི་ཕ་རོལ་འགྲོ། །
ཞེས་གསུངས་པ་ལྟར་ཐམས་ཅད་སྣང་ཡང་བདེན་པར་གྲུབ་པ་མེད་པ་ཉིད་དུ་
ཤེས་ཤིང་གནས་ལུགས་ཀྱི་རང་ངོ་སྐྱོང་བར་བྱེད་དགོས་པ་ཡིན་ནོ། །བདག་གིས་ལེགས་
བཤད་འདི་བརྩམས་པའི་མཐུ་ལས། མཐའ་ཡས་པའི་སེམས་ཅན་ཐམས་ཅད་རྣམ་གྲོལ་
4༢



ཞལ་གདམས་བསྡུས་འགྲེལ་སྐོར།
གཏན་གྱི་བདེ་བ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་ཕྱིར་དང་།
རང་ལ་ངེས་འབྱུང་ཅུང་ཟད་རེ་ཡིད་ལ་སྐྱེས་ཤིང་། དེ་ཉིད་ཀྱིས་འདི་བརྩམས་པའི་དགེ་
བ་དེས། རིགས་དྲུག་གི་གནས་གང་ན་ཡང་སྡུག་བསྔལ་གྱི་དོས་དྲག་པོས་བར་མེད་དུ་
གདུང་བའི་འགྲོ་བ་ཀུན་སྲིད་པའི་དགོན་པ་ལས་བསྒྲལ་ནས། རྣམ་མཁྱེན་གྱི་བདེ་བ་
ཆེན་པོ་ལ་བཀོད་དེ། མར་གྱུར་པའི་འགྲོ་བ་དེ་རྣམས་དུས་གསུམ་རྒྱལ་བ་ཀུན་དང་དེ་ཡི་
སྲས་དྲང་སྲོང་ཆེན་པོ་རྣམས་ཀྱི་བྱང་ཆུབ་སེམས་དཔའི་སྤྱོད་པ་རྒྱུ་མཚོ་ལྟ་བུ་ལ་རྗེས་སུ་
སྤྱོད་པའི་སྲས་ཀྱི་ཐུ་བོར་བདག་གྱུར་ཅིག་ཅེས་བརྗོད་པར་བྱས་ཤིང་། མཐའ་ཡས་པའི་
སེམས་ཅན་རྣམས་དགེ་བ་འདི་ཡིས་མྱུར་དུ་རྣམ་གྲོལ་གཏན་གྱི་བདེ་བ་རྫོགས་པའི་
སངས་རྒྱས་ཀྱི་ས་ལ་བགྲོད་པར་འགྱུར་བ་ཡིན་ནོ། །དགེ་རྩ་འདིས་མཚོན་པའི་དུས་
གསུམ་བསགས་པའི་དགེ་རྩ་དང་བཅས་པས། དྲིན་གྱིས་བསྐྱངས་པའི་མར་གྱུར་ནམ་
མཁའི་གར་ཁྱབ་ཀྱི་སེམས་ཅན་རྣམས། ལས་ཉོན་ལྕགས་སྒྲོག་དམ་པོས་དབང་མེད་དུ་
བསྡམས་ཤིང་། ལོག་ལམ་སྲིད་པའི་གྲོང་འདིར་འཁྱམས་པའི་མ་རྒན་སེམས་ཅན་འདི་
རྣམས། དགེ་རྩ་འདིའི་སྟོབས་ཀྱིས་དཀའ་ཚེགས་མེད་པར་ནུབ་ཕྱོགས་བདེ་བ་ཅན་གྱི་
ཞིང་ཁམས་སུ་བརྫུས་ཏེ་སྐྱེས་ནས་པདྨའི་དབུས་སུ་མི་འཇིག་པའི་བདེ་བ་ཆེན་པོ་ལ་
ལོངས་སྤྱོད་པར་གྱུར་ཅིག །དགེའོ། །དགེའོ། །དགེའོ། །
ཆོས་རྗེ་བླ་མ་མཆོག་གི་ཞལ་གསུང་སྙིང་གཏམ་སུམ་ཅུ་འདི་དགེ་འདུན་པ་དགུ་
བརྒྱ་ཙམ་ལ་འཆད་ཉན་གནང་སྐབས། སྐལ་ལྡན་སློབ་བུ་འགའ་རེས་ཞལ་གསུང་ཆ་ཚང་
སྒྲ་ཕབ་འཁོར་ཐག་ཏུ་བཅུག་སྟེ་དོ་དམ་གྱིས་ཉར་ཚགས་བྱས་པའི་རྐྱེན་ལས་གང་གསུང་
ལྷག་ཆད་མེད་པར་ཡང་བསྐྱར་རྗེས་ཟློས་བྱས་ལ། འདིའི་གསུང་འགའ་རེ་དམིགས་
{2}



ཧི་མ་ལའི་རིག་མཛོད་ཆེན་མོ།
བསལ་རེ་ཟུང་གོ་རིམ་བསྒྲིགས་དགོས་བྱུང་བ་དང་ཡུལ་སྐད་གོ་མི་བདེ་བ་འགའ་ཞིག་
གོ་བདེར་བཅོས་པ་ཙམ་ལས། གསུང་སྒྲོས་དངོས་ཅི་ནུས་ཀྱིས་སོར་བཞག་བྱས་ནས་མདོ་
ཁམས་གསེར་ལྗོངས་ལྷ་ཡི་ཞིང་ཁམས་སུ་གཏན་ལ་ཕབས་ཏེ། དབྱར་ཟླ་ར་བའི་རྒྱལ་ཕུར་
འཛོམས་པའི་དུས་བཟང་ལ་མགོན་པོ་གང་གི་ཞབས་རྡུལ་སྤྱི་བོར་ལེན་པའི་ཐོས་བསམ་
པ་ཞིག་གི་མིང་ཙམ་འཛིན་པ་རྫ་གྲྭ་བསོད་དར་དུ་འབོད་པ་གསེར་ལྗོངས་མཁས་པའི་
དགའ་ཚལ་ཁྲི་ཕྲག་འདུས་པའི་གྲལ་མཐའ་རུ་སྐྱེས་པ་དེས་བྲིས་པ་དགེའོ། །དགེའོ། །
དགེའོ། །དགེ་ཞིང་བཀྲ་ཤིས་པར་གྱུར་ཅིག། །།
དྲིན་ཆེན་རྩ་བའི་བླ་མ་ཁྱེད་ཀྱི་སྐུ་གསུང་ཐུགས་ཀྱི་ཡོན་ཏན་མཐའ་དག་བདག་
གི་རྒྱུད་ལ་འཕོས་ནས་བསྟན་པ་དང་སེམས་ཅན་གྱི་དོན་རྒྱ་ཆེན་པོ་འགྲུབ་པར་བྱིན་
གྱིས་བརླབ་ཏུ་གསོལ། །
བདག་ནི་འདི་ནས་ཚེ་རབས་ཐམས་ཅད་དུ། །
བླ་མ་ལྷག་པའི་ལྷ་ཡིས་རྗེས་སུ་བཟུང་། །
བསླབ་གསུམ་ཡོན་ཏན་རྒྱ་མཚོའི་གཏེར་ལ་དབང་། །
བསྟན་འགྲོའི་དོན་ཆེན་འབད་མེད་འགྲུབ་པར་ཤོག །
ཡིད་བཞིན་ནོར་བུའི་ཞལ་གསུང་ལགས་སོ། །
4?ད



རྩོམ་སྒྲིག་འགན་འཁུར་པ།
{ % #il：
རྟ་རྡོ། ཚེ་རིང་བྱམས་
ity i|: ;
༄༅། །ཞལ་གདམས་བསྡུས་འགྲེལ་སྐོར་བཞུགས་སོ། །
རྩོམ་༤་པོ། མཁན་བསོད་ནམས་དར་རྒྱས་་
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ་
པེ་ཅིན་གྲོང་ཁྱེར་ཧོ་ཕིང་ལི་བྱུང་ལམ་ཨང་ 14པ།
སྦྲག་སྲིད་ཨང་གྲངས། [ fjf313
དུ་གནས།
litup:/www.nypub.com
པར་འདེབས་མཁན། སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་གཞི་སྒྲིག་ཐེངས་ 2016ལོའི་ཟླ12པར་པར་གཞི་དང་པོ་བསྒྲིགས།
དང་ར་ཐེངས། 2015ལོའི་ཟླ12པར་པེ་ཅིན་དུ་དཔར་ཐེངས་དང་པོ་བརྒྱབ་
དེབ་ཚད།
787jinx ] fjfj2rrutri 1:|t
དཔར་ཤོག
དངར་ག་ངས།
རིན་གོང་།
སྒོར 55.454]
[Sps 972.7.163.14t73_2: • ༡31， བོ= 315) -
27
fit31-3fity4}



图书在版编目(CIP)数据
索达吉文集,2:藏文/索达吉著,- 北京:民
族出版社,2015.11
ISBN 978-7-105-140732
1. 山东… II. {索…II. (1)喇嘛宗一文集一藏语
N. 11946.6-53
中国版本图书馆CTIP数据核字(2015)第265225号
M
索达吉文集,2
索达市
出版发行民族出版社
址:北市和平里北街13号
1 6DEMI) 1.3
f22] E hitp://www.mzpuh. (:0m
三河市华东到有跟公司
各地新华书
2015年12|| 第1版 2015-12]北京第1次印刷
787毫米X 10632米 1 15
印张 27
数 (MIUI 30(I)附
定 价 55.00元
S 号 ISBS 978-7-10-14073-2 ·733 藏 315
藏史對比 :iLU | 31172 藏人数行社电话:13[f-44227665
地础网目版印印定
流本出



གས་པོད་ཕྲེང་། ༼ ༡༢
ཞལ་གདམས་བསྡུས་འགྲེལ། །
༡༢
255 22 22
[ss" }7ཉི-- 105-1073-2
# མི་རིགས་དཔེ་སྐྲུན་ཁང་།
ཆ།0514/32 »
ཀྱིས
E
: 55.OO OU
